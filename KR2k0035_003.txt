# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.198284
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷三
<pb:KR2k0035_WYG_003-1a>¶
　欽定四庫全書¶
　欽定熱河志卷三¶
　天章三¶
　御製詩¶
　　　示七弟及諸皇子(己巳/)¶
　汝曹讀書久茲命隨時巡詎云事嬉逰吾意良有因¶
祖制不可忘勉繼在後人汝觀此稼穡勤哉勞萬民汝觀¶
　彼部落何以來相親乘馬汝安逸僕役殊苦辛深宫汝¶
<pb:KR2k0035_WYG_003-1b>¶
　豐裕蔀屋多窶貧見獵可悟學射鹿應懐仁絜矩汝其¶
　蘉大㫖斯畧陳¶
　　　即景¶
　洞房雲館皆依舊前嵗今朝頓不同我是逭愁來此地¶
　(近作早桂詩有塞逰/兼擬逭神傷之句)翻教即景惹憂忡¶
　　　中元夕放燈¶
　烟光露色早秋天望夕氷輪滿意圓例事盂蘭𫝊梵唄¶
　便看朔塞放燈船照巖霞錦驚眠鹿貼浦雲葩綴敗蓮¶
<pb:KR2k0035_WYG_003-2a>¶
千古詩人吟不盡湖山風月總無邉¶
　　山中雨景¶
山莊駐蹕逢秋雨淨滌餘炎益晩禾行旅何曽愁且怨¶
農夫祗覺舞而歌¶
朶雲剛見吐遙峰雨不崇朝膏澤濃好待晴明詠新景¶
萬山濯出紫芙蓉¶
㸃經塞樹聲偏壯籟度山樓氣忽寒却為空濛宜縦目¶
添衣還倚石闌干¶
<pb:KR2k0035_WYG_003-2b>¶
鹿避濕依深樹立魚喁漚傍碧荷浮金官權被山靈擅¶
幻得新秋似杪秋¶
　　題蔣溥寫生即用其韻¶
露玉風金塞景清秋花待客發幽榮拈來迦葉不禁笑¶
問去嵇含無定名細朶含颸銀麝艷斜枝暎水錦粧明¶
師承家法閒圖出(溥父廷錫向曽扈仍舊駕塞外/圖山花以進是圖    稿也)右相¶
丹青有後生¶
　　張若澄塞山欲雨小幅¶
<pb:KR2k0035_WYG_003-3a>¶
西嶺吐雲東嶂合薈兮纔間復滃然従知墨戱𫝊王洽¶
意在空濛作雨前¶
　　雨後¶
雨後泉聲壯風前樹態狂洗空萬里碧變候一畨涼谷¶
靄凝朝潤秋花散晩香向來無此景始快宿心償¶
　　偶成¶
低樹以為帷髙樹以為幕山鳥不驚人選枝山果落¶
　　即事¶
<pb:KR2k0035_WYG_003-3b>¶
雲裏峰姿開錦繡風間松籟韻笙簧乍當日午微嫌熱¶
便忘清晨尚怯涼¶
野水無心東復西閒雲不繫髙忽低蹊花露滿知蛩樂¶
岩柏月明遲鶴栖¶
窻間坐愛峰迎面樹下閒來鹿乳見羽客若求不老法¶
應於此處劚靈芝¶
波光不讓琉璃淨嵐翠常如帷幄浮數日幽探清興足¶
明朝去賞塞垣秋¶
<pb:KR2k0035_WYG_003-4a>¶
　　曉行二首¶
背指雲莊碧巘標輕寒微遞素秋朝兩山抱谷行十里¶
一水縈流渡廿槁常喜村墟聞犬吠不教父老訝雞翹¶
精藍猶在翠微裏只許鐘聲林外飄¶
漩澓迴環白石磷蒼蒼露芷更烟蘋源頭自是新過雨¶
渡口旋看暴漲津通野望中全入畫問程行處那生塵¶
所欣髙下豐收定纔得茅簷鮮歎貧¶
　　涼¶
<pb:KR2k0035_WYG_003-4b>¶
昨夜西風力一夜更氣候衾枕已覺寒晨起山颸驟䇿¶
馬歴蘭衢露光白如玖(叶/)華黍被山田西成實云富乍¶
思日可愛胡尚隔東岫出谷朱鳥騰仍此婪暑晝塞垣¶
無定莭妙理得時狩咨彼羲和氏何以副敬授¶
　　䇿馬¶
䇿馬山椒復水限玉鞭斜軃不須催灌園村叟籬邉接¶
獻鹿虞人林外來黍秀奄觀髙翼翼蕎花重喜白皚皚¶
常年此處秋成好一倍秋成見此迴¶
<pb:KR2k0035_WYG_003-5a>¶
　　山中村¶
數家茅屋亦稱村六畜兼宜乳字蕃樺木髙排成虎落¶
荳花斜蔓隔羝樊¶
揀田隨意墾山上避賦成羣到塞中縦是漏巵聽亦得¶
丈量底更命司空¶
　　塞上秋¶
羣山糾紛水抱環水如玉白山霞殷豈是東王公幻戯¶
由來商令司金官椒風蘿露將鳴鹿重著棉衣意不足¶
<pb:KR2k0035_WYG_003-5b>¶
呉江楓冷已太遲巫峽秋髙較應恧颯景偏覺稱人心¶
特是林泉効靜深三十日佳看易過(塞上行圍以/三十日為率)廿首¶
詩成未入吟(舊作生秋詩廿首/未曾及塞上云)¶
　　秋晩¶
巖嵐谷籟清秋晩西舂半隱雲標巘旌門射罷適餘閒¶
帷宫何必遜林苑窻虚几淨堪逍遙燈明千幕無喧囂¶
年年武帳渾如舊憮然忽念前春朝我是逭愁逰塞上¶
(近作有塞遊兼/擬逭神傷之句)翻教即景生恨悵嶤峰偏解惹人愁火¶
<pb:KR2k0035_WYG_003-6a>¶
迫丹楓纈遠嶂¶
　　止頓¶
止頓宣傳休獵騎紙窻贏得曉秋閒封章昨日剛批閱¶
無事今朝飽看山¶
夜雨連明霏細絲因教停憩衆情宜乍分忽合雲容幻¶
低昇髙峰畢獻竒¶
氊廬布帳繞營開須傍山限避水隈泥濘莫愁供億缺¶
牛車伊軋趂墟來¶
<pb:KR2k0035_WYG_003-6b>¶
霧氣離披欲放晴山容紫翠又新更侍臣試問枚臯侣¶
今日清詩㡬首成¶
　　閒¶
塞雨因成旃室閒豈惟容膝亦怡顔面山臨水如&KR0616;者¶
落葉秋風復此間愁入舊懐遮莫遣詩成結習未全刪¶
誰云艮止真能止試看雲中幻黛鬟¶
　　晴¶
塞雨滋秋野金風助快晴翠巒新沐濯紅日越晶明草¶
<pb:KR2k0035_WYG_003-7a>¶
色猶含馥溪流乍咽聲底須慮泥滑牧法馬蹄輕(牧法/者牧)¶
(得其法也凡馬春忌水秋忌草馳驅之後必繫至深夜/汗落而後飼焉則馬益壯而無蹉跌之虞此之謂得法)¶
　　山中¶
山中秋日勝春日木葉微脱精神出更餘淺緑與深紅¶
拂以涼颷衆響逸滃然吐雲萬態幻詩不能工畫停筆¶
待圍澤地時憩留撫松藉草坐石頭子陵垂釣景宗獵¶
各適其適心悠悠我遜重華希有志木石與居鹿豕遊¶
　　文嘉疎花冷蕊小幅用畫間題者韻四首¶
<pb:KR2k0035_WYG_003-7b>¶
野草閒花遍谷香誰教冷蘂綻旃堂當秋乍看氷心白¶
破臘全欺磬口黄(右文/嘉)¶
塞山那有藐姑姿携得行幐軟玉肌消暇不教開牖看¶
恐防朔吹十分吹(右周/光)¶
小金山閣俯灤江曾貌疎花入月窻(近扵喀剌河屯行/宫小金山閣中曾)¶
(畫寒梅一枝並成詩云興來㸃/筆開生面宛見氷姿窻外斜)今日真梅端在目翻嗤¶
布鼓不成腔(右王/穉登)¶
花常不落蘂常開笑我無能引緑杯有子停雲真未徃¶
<pb:KR2k0035_WYG_003-8a>¶
無妻和靖儼重來(右居/節)¶
　　八月朔日作¶
金&KR1195;臨仲月玉衡指星虚曠谷武帳閒單椒商籟嘘怡¶
神向神邱𠡠㡬凛㡬餘西成近逺嘉平秩懐差舒而胡¶
黯然傷徃徃悲來予前嵗景目中排遣仍紛如¶
　　霜¶
向北日以寒逐漸添衣裳朝來履中庭地白霏輕霜巖¶
楓益纈丹甸草將變黄呦鹿已爭鳴虞人喜欲狂塞外¶
<pb:KR2k0035_WYG_003-8b>¶
姑聽之遲早異時光春秋記殺菽内地為災傷¶
　　聞京師西成豐稔喜而有作¶
今年春夏秋三時時雨時𤾉無不宜近自畿輔遠滇粤¶
麥収普稔秋堪期新秋發駕臨塞外奄觀銍乂猶待而¶
意謂晴雨協一月千倉萬箱穫無疑果如所望出望外¶
而况塞外尤倍之江淮之間微苦潦百分一二纔毫釐¶
惟恐向隅深望澤先事撫恤命所司京兆露章奏豐稔¶
欣觀詎止飫已飢歉為¶
<pb:KR2k0035_WYG_003-9a>¶
天責豐¶
天佑此實我職奚容辭作詩匪云&KR1118;亨豫任重道遠紓遐¶
　思¶
　　　閲本¶
　綸閣封函驛騎馳豈因遊獵怠疇咨心殷籲俊其難矣¶
　政在養民每念之所幸題章鮮速議(各省奏報災傷皆/批該部速議此雖)¶
　(舊例實寓/勤民之義)為逢秋稔適惟時深虞豐豫渝乾惕思日孜¶
　孜勉敬寅¶
<pb:KR2k0035_WYG_003-9b>¶
　　　秋宇¶
　秋宇本寥廓塞旻益曠閒雲歛蔚藍迥清光皜日懸崇¶
　邱欲倚杵髙處不勝寒遐晞一騁懐偨池俯衆巔案衍¶
　舞波濤瀏莅非絲絃可㑹不可著無色聲界天¶
　　　移頓六韻¶
　逐水頻移頓(止頓必擇水草/之地以便衆也)曽無廿里賒(以行圍每日/移營不過十)¶
　(餘/里)建營今似昨取勢正還斜壘或多因舊(凡木蘭内止/頓處率因其)¶
　(舊/)竈無須更加(亦冇尋舊/竈而炊者)賣蒸原有市換馬要增茶(人/以)¶
<pb:KR2k0035_WYG_003-10a>¶
(所騎瘦馬換蒙古肥馬再/加以茶布之𩔖即可得)内外奚分界休和久一家朝¶
程迴首望烟散滿林霞¶
　　不廢¶
不廢吟詩習字常欣跋馬登山身勞未始非逸心靜覺¶
有餘閒¶
　　新月(八月/五日)¶
一鈎宛見生西宇十日猶遲正滿輪自是中秋勝常月¶
未中月便有精神¶
<pb:KR2k0035_WYG_003-10b>¶
漢邉斜拂漾微明借助龍沙景色清林外窺人渾是舊¶
誰能此際暫忘情¶
雖寒不濕光盈手未滿將圓意逼人消得遲眠風露下¶
目窮西嶺更逡巡¶
烟火全無朗磧臺巖枝澗葉夜光皚絶塵佳景吟難盡¶
可惜詩人鮮到來¶
　　霞¶
塞山易雨晴亦速金風西北吹林麓殢雲滿空去何方¶
<pb:KR2k0035_WYG_003-11a>¶
㡬縷惟餘繞峰矗夕暉返照成落霞色雜丹楓紅䔩䔩¶
翻壁何須待入江齊飛或見來孤鶩晶熒晃朗蒸赤城¶
不火而逢陸渾谷¶
　　張若澄闗城疊嶂小景¶
巖闗白界列峰青乗障當年據勝形便是昨來經過處¶
雲山迴望意為停¶
　　夕¶
曠野暮雲収寒光黯欲流風如矜朔塞月已競中秋颯¶
<pb:KR2k0035_WYG_003-11b>¶
景供澄觀陳編契靜搜匪云誇博覽愛與古為謀¶
　　雨¶
塞雨剛逢止頓時氊廬㸃滴入清思暗迷逺嵪鹿呼侣¶
斜掠平林鵲選枝無盡寒光偏對户㡬多涼意忽侵帷¶
迢遙南望闗心處恰值秋深種麥期¶
　　雪¶
山靈幻戯能剪水展新雪景又如此雪景従來我最耽¶
何况塞山清無比塞山㡬度舊曾來玉粧粉飾逢今回¶
<pb:KR2k0035_WYG_003-12a>¶
樊川詩與營邱畫未若真界天然開丹楓翠柏偨池露¶
嫦娥耐冷守顧兎司天妙算此間窮却待新晴吟積素¶
　　晴¶
新晴虎帳暢吟看積素龍堆果大觀朱鳥已烘一谷暖¶
玉山猶勒兩峰寒更添喬柏千尋翠未改疎楓㡬葉丹¶
今日成詩真可和何殊六出㸃朝冠¶
旃室拈題憶保陽興飛白戰韻鏗鏘(丙寅十月自五臺/迴蹕扵保陽道中)¶
(遇雪倣蘇軾聚星堂/體凡四叠原韻云)試看畢獻山靈技莫怨新添旅客¶
<pb:KR2k0035_WYG_003-12b>¶
涼入畫無舟休訪戴烹茶有婢底慙羊千林日上開生¶
面白玉屏蒸紫翠光¶
　　叠前嵗中秋帖子韻并令扈駕翰林等和之(有序/)¶
　　向以中秋佳莭適近萬夀慶辰桂筵繼介祉𫝊觴¶
　　綵服猶延禧具飾歡騰中外對佳夕而賡祝嘏鴻¶
　　詞時際熈和巡朔塞亦詠冝秋彩帖自去嵗遭安¶
　　仁之感每登樓傷貞觀之懐况乎¶
大安奉處顧瞻缺侍几良逑值兹令莭相於俯仰憶脫¶
<pb:KR2k0035_WYG_003-13a>¶
　　簮舊侣斯誠慽矣能不愀然然而虚擲良宵抑亦¶
　　難抒夙恨是以名言戒其一徃梵帙喻以六如興¶
　　盡悲來固其數也悲過興繼又復宜之維時玉宇¶
　　開金風霽則見鵷行虎拜環幔城而呼九如於以¶
　　雁磧龍沙望蟾宫而臨十五屬車扈蹕粤有騁妍¶
　　抽秘之儔大漠矢音宛成弄月吟風之地例依前¶
　　嵗句各新裁¶
評量今昔值清間萬慮誰能一例刪囑付中秋玉輪月¶
<pb:KR2k0035_WYG_003-13b>¶
照予千載塞垣山¶
無滓精神不濕光澄觀只合一罏香繁絃急管従來厭¶
底藉名言疏讀匡¶
帖子宜秋我作師每教塞景艷新詩昨來積素溶金液¶
新沐秋蟾出玉池¶
髙處為居便是樓今年雁磧不孤秋東山凹處錘峰畔¶
彷彿嫦娥笑㸃頭¶
　　中秋即景¶
<pb:KR2k0035_WYG_003-14a>¶
磧風拂拂夜光流滿意氷輪見舉頭此際素娥應耐冷¶
今年玉塞又信(平/聲)秋無須對景翻思舊不必臨池更倚¶
樓極大圓中圓魄度何曾痕跡著些留¶
　　暖¶
積雪皚隂磴暖氣蒸陽巘霏㣲細雨零倐忽朝霧卷金¶
烏晃楓林生色畫屏展重裘欲換棉豈是朱明轉山中¶
候無定和仲詎能辨隨時愛景光此間興不淺¶
　　塞中即景¶
<pb:KR2k0035_WYG_003-14b>¶
風清月白仲秋天問景龍堆漫嚲鞭碧宇泬寥雁書字¶
蒼巖㠎嶫鹿呼烟山隂雪凍山陽雨谷尾溪喧谷口泉¶
日日意行頻得句霜林真比曉春妍¶
崇邱作鎮鬱壇曼萬派千支勢拱攅碧澗似鞶圍嶺腹¶
白雲為斾裊槍竿試看秋景如春景端是木蘭勝上蘭¶
一月行程詩遞詠嘉陵粉本不殊看¶
　　塞山夕景¶
哨鹿宜曉夕復宜虞人技懩無不為平岡獵罷合夕哨¶
<pb:KR2k0035_WYG_003-15a>¶
我亦因而姑聽之下㫪荏苒落西嶺疎星寥亮天四陲¶
丹楓翠柏纈遠嶂忽隱繁縟惟參差須㬰參差復全隱¶
萬化𠖇合心神怡遠瞻燎火指歸路曲尋淺水渡野溪¶
偶然一試古人語佳景乍得聊成詩¶
　　雨¶
塞雨又逢止頓日山靈有意示神竒設非親見誰能信¶
告未曾來人定疑¶
前朝霏雪今朝雨塞上寒暄曉暮殊贏得閒情摹杜老¶
<pb:KR2k0035_WYG_003-15b>¶
底將經世問堯夫¶
打幕頻聽淅瀝聲石漸月離驗輿情猶欣供億隨營足¶
菆井山墟列布棚¶
添些紅樹明晨景展却新圖此際閒秋獮將完促歸轡¶
留看塞上米家山¶
　　山村¶
按轡度山村富秋觀次苐徃來一月間五穀已登備棲¶
畝有餘糧納圃無隙地山田租賦薄茅屋俯仰遂此心¶
<pb:KR2k0035_WYG_003-16a>¶
　慰始定額手洪鈞賜伊余有後思古今人殊致耕九而¶
　餘三既富教斯繼是道豈非要行之貴無事茍其不得¶
　人匪愛乃實害(叶/)莫如令蚩蚩各自為生計所願錫屢¶
　豐何虞民不治屢豐豈可必孜孜勉祈嵗¶
　　　覽熱河井邑之盛知¶
皇祖煦嫗之深即目九秋㫁章三首¶
　萬家烟火較前増(今則皇祖詩云聚民至萬家/    不止於萬儼成大邑矣)井邑紛¶
　填有賣蒸可識¶
<pb:KR2k0035_WYG_003-16b>¶
聖人𢎞愛育山莊小試有明徴¶
　避賦避災離里閈(熱河本無土著率山東山西之/民遷移來者然總不出此二事)墾原¶
　墾隰藝桑麻慙無為養因無禁(遷移而來者豈非惰民/然内地户口日増今有)¶
　(塞外可墾之地則亦聽之/而已故不事丈量督察也)中外由來乆一家¶
　蚩眩喧聞列肆聲髙樓縦目玉旻清有秋市物翻増價¶
　近利人言却至情(此間惟米價最平而他物無不増價/者詢之市人則云隔嵗來巡吾儕趂)¶
　(此獲利此雖無厭之/談而實人情所有)¶
　　　山中杪秋¶
<pb:KR2k0035_WYG_003-17a>¶
　烟雲朝暮變紫翠槲楓兼籟動風滿谷波澄月一匳景¶
　深素秋杪興寄碧峰尖無盡藏真界取之豈礙㢘¶
　閒窻日影上書室足清光誰謂山林内而無翰墨香芸¶
　編堪汲古菊莭待重陽入畫相應處千峰罨一房¶
　　　暖¶
　皮衣脱却換棉衣塞外秋暄見所稀真對黄花堪落㡌¶
　坐看紅葉稱搴幃人家烟火催時暖(烟火多則地因以/暖熱河向為寒地)¶
　(今則頗似/闗中矣)沙漠風霜限地違幽贊洪罏誰復識¶
<pb:KR2k0035_WYG_003-17b>¶
神虞當日協璿璣¶
　　　夜雨¶
　春霖慮或少秋霖慮或多惟有杪秋時多少無不宜(叶/)¶
　萬寳既告成冬麥恰始播(叶/)山莊茲駐蹕夜雨占天和¶
　亷纎窻外聲庭樹想婆娑更無愁漸石此景實可歌伊¶
　余較雨暘年來熟研摩特喜杪秋雨供賞無虞他勤民¶
家法貽祈嵗理則那追惟¶
當日心此際應如何¶
<pb:KR2k0035_WYG_003-18a>¶
　　曉起¶
閒雲數片當晨散落葉一庭比昨添涉獵詩書覽秋景¶
山莊隨意足清恬¶
　　曉起¶
庭樹烏聲出曙窠披衣試問夜如何挈壺已報晨星少¶
擁帚誰嫌落葉多遶户山嵐輕送冷入窻池影漸增波¶
報章未至心餘暇拈得清詩一晌哦¶
　　晴(辛未/)¶
<pb:KR2k0035_WYG_003-18b>¶
秋山易雨亦易晴金風奏爽天宇晶此時消盡閒籌度¶
禾&KR0927;香中旅騎行¶
　　山月效韋應物體¶
向暝羣山隂入夜諸籟靜惟有清秋月徘徊弄寒影寒¶
影入我懐我懐與月佳天容既澂廓露氣滋芳荄相望¶
有餘意何異遊蓬萊¶
　　山雨¶
山雨霏空送嫩涼烟絲極目益蒼茫中元眀日𫝊停蹕¶
<pb:KR2k0035_WYG_003-19a>¶
漸石長途諒不妨¶
　　谿流¶
谿流勃雨後雨止流亦止勦襲為學者奚以異乎此¶
　　中元日放河燈¶
碧空雲散夜清妍解讓秋蟾初度圓雅合山莊陳節物¶
較贏江國閙燈船千枝朗徹巖邉樹萬朶輝交火裏蓮¶
漏下松齋歸靜憩依稀颯景似前年¶
　　涼¶
<pb:KR2k0035_WYG_003-19b>¶
塞野度行旃新凉馬首前近山嵐氣峭拂草露華鮮催¶
穀登塲候報人宜獵天欲詢民疾苦村墅且停鞭¶
　　山雨¶
一片秋雲吐萬絲山雨縈塞垣經已慣立馬待天晴¶
　　曉月¶
曉月清可憐塞天益寥朗上下泉箔明隱映林扉敞遙¶
峰似玉臺古鏡大扵掌勒馬據崇椒聊結廣寒想¶
　　讀書¶
<pb:KR2k0035_WYG_003-20a>¶
張廬萬山裏展&KR0195;一牕下是中有深味玩輒不忍罷博¶
覽謝彼能體認肯自借匪誇乙夜勤值此清秋暇¶
　　繡壁¶
夏山薈蔚冬山槁惟有秋山稱恰好恰好秋山孰擅勝¶
塞上峰巒出𩔖表案衍神局姑弗云壁立萬仭凌參&KR0295;¶
霜降不遲還不早茈虒枝葉渲葩藻紺黄纁絳間青翠¶
天工設色非人巧益之盤桓食苹鹿雜以絃管啅林鳥¶
朝嵐夕靄呈變幻千態萬狀難窮討解衣磅礴恧闗生¶
<pb:KR2k0035_WYG_003-20b>¶
過雲錦繡工杜老似是山靈有宿約每起子思於金顥¶
　　沈德&KR0343;進南巡詩章並所和詩至冄叠舊韻賜之¶
塞山七月似三春朅詠賡章意倍親恰好清秋此氊室¶
又逢南國彼詩人功稱德頌曾何益吏習民艱要並陳¶
節相老來還喜事為卿特地答筒筠(德&KR0343;居鄉每命督/撫代進奏摺詩章)¶
(是萹適髙斌代為奏/至木蘭行營故云)¶
忽憶勾呉清麗春底須南北較疎親重吟迎蹕萹中句¶
似有捉刀牀畔人(南巡諸作原難為工德&KR0343;老矣亦不/必以是為工所進三十章似出代作)¶
<pb:KR2k0035_WYG_003-21a>¶
(因深知德潜手/筆故戱及之)百二十章心窟藴(所和詩百二十六章/則皆德&KR0343;所作非他)¶
(人所/能到)甲乙丙夜案頭陳靈巖阿那青楓坂問爾孤登可¶
藉筠¶
　　霜¶
白㸃霜華增曉寒翠峰幻出許多丹機緘妙趣當前悟¶
繪事原應素後看¶
　　即事¶
即事摛詞亦可歡發清機不礙秋寒無塵雅似江南美¶
<pb:KR2k0035_WYG_003-21b>¶
有地惟應塞北寛紅纈翠扶壁萬&KR0775;沙縈石絡澗千盤¶
儻教借得西湖水處處吳山足大觀¶
　　新月¶
魄彩吐寒空中秋月未中塞光偏覺異恒質迥難同結¶
念香聞桂遊睎影颺楓玉臺髙倚鏡奩帕半猶蒙¶
　　暖¶
出哨剛逢暖(木蘭哨鹿之區或/即謂之哨地云)皮衣易絮裳穀場歌嵗¶
稔菜圃慶秋長村景觀無盡予懐慰莫量浙東方告歉¶
<pb:KR2k0035_WYG_003-22a>¶
　南望為(去/聲)民傷¶
　　　張宗蒼山水畫(避暑山/莊題句)¶
　驛使𫝊來山水圖山莊著壁作清娯蒼蒼冩出遊神趣¶
　徃徃逢於䟦馬途石罅泉聲動亦靜雲涯峰色有還無¶
　不難結撰成溪壑誰解如斯味道腴¶
　　　叠中秋帖子詞韻命翰苑諸臣和之¶
　　　秋中令節從來歌咏之塲塞外靈臺自昔豫遊之¶
　　　地此時此處寧可漠然載倡載酬堪云暢爾遂令¶
<pb:KR2k0035_WYG_003-22b>¶
　　　廣寒法曲音連三十年前肯教翰苑鴻詞格遜四¶
　　　朝詩後萬家烟火隨民便而無改¶
堯模千畝山田報嵗豐而有愉¶
任顧雕𤓰繪餅塞垣節物増佳抹月吟風山莊慶宵莫負¶
　　　底須五字輕&KR0339;宋玉老兵仍叶七言可效韓偓内¶
　　　翰莫嫌頻韻聊紀一時¶
　風月湖山卅載閒今朝歌舞不宜刪姮娥也似添豪興¶
　早上璇霄映碧山¶
<pb:KR2k0035_WYG_003-23a>¶
　最滿氷輪異様光巖楓皆作桂枝香髙低樓閣湖贏聖¶
　上下淪漣瀑學匡¶
　鄒枚扈従集師師便合賡吟帖子詩翰苑従來紀佳話¶
　鳳毛還在鳳凰池¶
　依巘軒齋近水樓此間不易值中秋他年試覓新題句¶
　應在千峰最上頭¶
　　　中秋即事¶
　慶月真宜避暑莊樓臺髙下朗寒光一輪久照輝蓬閬¶
<pb:KR2k0035_WYG_003-23b>¶
　億載如恒祝¶
夀康不遣絮雲翳空宇早扶蟾魄上東岡野潭㶑灧金波¶
　湧何必平湖更憶杭¶
　　　野店¶
　野店居安忘寄寓(塞外居民多齊/晉各省流寓者)貧民生計自為謀漫¶
　詢公賦如何納且喜山田薄有收虎落編柴防夜逕魚¶
　梁叠石截寒流稔秋村景方生慰轉念南邦又益愁¶
　　　雨(壬申/)¶
<pb:KR2k0035_WYG_003-24a>¶
塞雨灑蕭秋繁聲入夜稠輕寒來覺驟婪熱避如流蕎¶
菜皆資潤豆禾未畢收怦怦縈遠念畿内得霑不¶
　　涼¶
一嶂巖牆能爾為颯然涼氣馬前披由來不藉秋官令¶
直欲輕移造物時野水渡人心為怯曉烟食店目因遲¶
生衣雨日更綿絮境與情遷乍可思¶
　　八月朔日作¶
夜雨釀晨寒午暄柏秋熟山莊駐清蹕遼待玉輪足(將/于)¶
<pb:KR2k0035_WYG_003-24b>¶
(此度中秋/始進木蘭)問政勵憂勤劭農常度卜闗内近優霑僅及¶
資菜菽夏中希大有此志實欲速孤望得小稔畧可濟¶
惸獨惸獨難遍濟如傷此焉恧¶
　　霧¶
坌入嵐烟忽滿庭騁眸乍失遠山青濛濛衣濕非飄雨¶
惟覺巖花發野馨¶
　　新月¶
中秋初度月近塞此迴看恰好生銀漢依然映玉欄入¶
<pb:KR2k0035_WYG_003-25a>¶
　懐真是潔盈手不妨寒詎肯孤佳景留攀桂樹團¶
　　　暄¶
　農父有常諺秋長喜倍深雲頻霜避菜日燥暖依林未¶
　可抛紈扇何妨濯峡琴山中足清暇無斁協時心¶
　　　疊中秋帖子詞韻仍命翰苑諸臣和之(有序/)¶
　　　湖山有竒遇亦待其人風月無盡藏恰當今日若¶
　　　夫龍堆雁磧南方曩視為畏途而茲御苑仙莊翰¶
　　　林羣稱云佛國樂樂利利敢忘經始¶
<pb:KR2k0035_WYG_003-25b>¶
文王語語言言載奉無疆¶
夀母峰姿波態都覺秋清寶月慶霄適如人意徴詞選律¶
　　　勝彼眺蟾望鵠之為錫爵頒饔惟是合樂聨情之¶
　　　舉盖經五作仍續四章¶
　倚樹呉剛不耐閒繁柯取次著修刪數枝恰向仙莊落¶
　便覺天香滿塞山¶
　端正輪規朗潔光桂宵無物不含香緑杯銀管休孤負¶
　簷際徐移輾漢匡¶
<pb:KR2k0035_WYG_003-26a>¶
恩科萬夀試京師倜儻伊誰玉局詩且共從臣賡綵帖¶
好看磧魄徹滄池¶
徘徊真是倚瓊樓風物今宵繼昨秋法曲梨園渾厭閙¶
王簫水調按歌頭¶
　　中秋夕¶
玉塞廣寒宫人間逈不同近天惟直北出海便昇東盈¶
手光堪掬入懐情自通輕雲如解事故與作朦朧¶
　　涼¶
<pb:KR2k0035_WYG_003-26b>¶
靈山能轉候嵐氣送晨涼楓染通紅葉露凝騰白霜獵¶
人欣逐獸農叟慶登塲别有宜詩景遙峰繢紫黄¶
　　風¶
微風亦覺豪直北氣偏髙裂葉千峰露吹林萬竅號雲¶
頭斂隂翳水面&KR1032;波濤蓬草曽無礙飛揚任爾曹¶
　　山邨即景¶
蘭衢侵曉㸃繁霜馬上羊裘尚覺涼日出旋烘一谷暖¶
黄綿襖子遍田莊¶
<pb:KR2k0035_WYG_003-27a>¶
築場納稼先(去/聲)豳風南北寒暄協紀中多是晉齊流寓¶
客安居朔塞故鄉同¶
刀耕火種遍良農不讓楓榆占碧峰誰道石田率荒鹵¶
年年頗覺有秋逢¶
連延東崦復西鄰遮莫桃源此隱淪三十年前曽過者¶
却云初祗數家人¶
　　意行¶
意行初不較涼炎馬上成詩信口占薄霧卷空開岫障¶
<pb:KR2k0035_WYG_003-27b>¶
㣲風拂澗掲泉簾霜華怯日融融減繢葉隨程旋旋添¶
北望木蘭秋獮近起予興在遠山尖¶
　　霧¶
塞山幻戯何爾竒白棉彌谷乾闥移履髙若低隱乍現¶
障近成遠東疑西城郭臺觀舉彷彿蜃樓海市非人為¶
或如王母降玉輦或如木公駐葆旗張公五里裴三里¶
鷽鳩何異榆枋枝日中雰鬱倐歸岫千巖萬嶺明偨池¶
旋覺皮衣著體暖(塞山霧後/必晴而暖)生風耳後花驄馳偏伍彌¶
<pb:KR2k0035_WYG_003-28a>¶
縫有莭制曾無一騎隍中迷南人行船北人馬有能不¶
能難强其肩輿得得來翰苑(蔣溥汪由敦皆南人不習/騎以肩輿従故戱及之)¶
縱觀卒愕相嗟咨爾亦何必相嗟咨為吾走筆為新詩¶
　　雨¶
靈境蒸雲易為霖亦太竒又逢洗山雨正是罷圍時谷¶
漲羊腸水林湔鶴頂枝氊廬開牖坐何必道催詩¶
　　覽本口號¶
報豐為喜報災愁愁喜無常似轉流只有愛民些子志¶
<pb:KR2k0035_WYG_003-28b>¶
寸田千載惻然留¶
　　曉月¶
猶是中秋月應教日日憐四更東壁上半魄白榆邉鴈¶
過蘆鋪水鹿鳴楓䕶烟清遊達明發塞景愛霜天¶
　　即事¶
田車古之制宵雅宣尼采但以施之今原獸孰容待設¶
復遇山嶺銜橛且致殆豈昔儦俟羣不奔復不駭格物¶
有所窮此理殊難解¶
<pb:KR2k0035_WYG_003-29a>¶
王良羞詭遇邱陵多弗為守正何必强當恐人莫知宋¶
襄惜二毛傷股其奚辭夏候論樂毅迂迴難通宜枉道¶
莫従彼正理日月垂無權乃賊義差謬爭毫釐盡信不¶
如無孟子自言之¶
　　讀史記隨筆(有序/)¶
　　遷史始自黄帝𩔖皆網羅舊聞其世職卓才則備¶
　　見於漢興以來諸紀載所謂千秋良史信無愧焉¶
　　壬申秋獮塞上率以寅徃哨鹿及晡罷圍虎帳㡬¶
<pb:KR2k0035_WYG_003-29b>¶
　　餘輒快讀終卷因掇漢君臣事蹟闗于治亂者紀¶
　　之他不復及畧分世代隨得即書不為詮次云¶
葉定闗中治已周山河帶礪建諸劉小嫌何足傷親誼¶
櫟釜翻為&KR0325;頡侯¶
指示功人第一宜所嘉更在舉宗隨鄼候劍履登朝日¶
可憶鮑生進䇿時¶
善罵無妨仍好士一時割愛重鬚眉恢宏大度有如此¶
豈係留候計出竒¶
<pb:KR2k0035_WYG_003-30a>¶
借箸前籌纔數語漢家基業鞏千年趣銷趣刻如児戲¶
從善端知老轉圜¶
販繒屠狗自嬰樊附驥恩流逮子孫摭拾成編端委具¶
却因他廣備為言¶
三議堂堂建宋昌大横吉兆應重光文休景養培元氣¶
何異周家成與康¶
五利文成疊受封公孫纔見大人踪惟應駕海神鞭石¶
一節還教讓祖龍¶
<pb:KR2k0035_WYG_003-30b>¶
故衣獨步越丰姿俛泣低頭恨可知尹亦自饒真藻鑑¶
禇先生論更堪思¶
田竇相傾勢利闗灌夫引重為居間却因杯酒媒深禍¶
首䑕轅駒盡腆顔¶
數竒受誡部書催豈大將軍特忌猜責簿刎身人盡惜¶
殺降應悔有由來¶
鈎弋雲陽遇暴風娥姁肇禍實無窮少孫漫許為賢聖¶
豈是千秋定論公¶
<pb:KR2k0035_WYG_003-31a>¶
一文一質變相生陳粟相因露積贏黷武求仙平凖創¶
炎劉治亂此分明¶
　　九月朔日作¶
玉塞冝秋山金&KR1195;届季月窪稜丹漸稀&KR0705;迥藍益蔚霞¶
標蕩光幻峰尖時出没菊節應指日何必黄花發登髙¶
於此佳逸興已先勃¶
　　霜花¶
塞草著霜花迷離入望賒幻堪參富貴詩更憶蒹葭火¶
<pb:KR2k0035_WYG_003-31b>¶
迫鹿鳴野寒𫝊雁落沙結珠憑少女蕭寂轉紛華¶
　　塞山雲海歌¶
我曾澄海樓頭望溟渤髣髴蓬萊方丈銀宫闕又曽吳¶
山之側觀潮來似神而非者三真幻哉方意天一之靈¶
無並比乃今塞山重見此世間何事不有偶造物安能¶
外斯理秋旻星斗歴落懸䇿騎曉陟崇岡巔萬山足底¶
纔分色須㬰兠羅綿現疑湧波浪相連延乍合乍散掎¶
五岳何竒何怪吸百川章亥盧敖詎極届豐隆巫女方¶
<pb:KR2k0035_WYG_003-32a>¶
昻軒鞠陵朱鳥為弭節陽城神石無湏鞭於焉㳺詄蕩¶
之顥氣駕方廣之石船探萬斛鮫人之珠搴十丈玉井¶
之蓮信壯哉其樂志笑癡矣而求仙詩成將以寄德潜¶
為詢黄山畢竟何如焉(沈徳&KR0343;有黄/山雲海詩)¶
　　新月¶
中秋西去又生西依舊秋光銀漢低待滿輪規爭數日¶
擬摶鏡影乏長梯山髙月小情真到樹直烟横望欲迷¶
試想嫦娥經浩刼㡬迴循轉可容稽¶
<pb:KR2k0035_WYG_003-32b>¶
　　習字¶
氊室就窻暉經箋趁手揮力應嗤木强妍復戒豐肥消¶
此清閒晏澄來繹思微曾聞得爭道聊亦悟行圍¶
　　九日¶
重陽㑹有百迴遭攬勝崇山創且豪自是開天此度節¶
恰成隨地可登髙設筵詎必茰簪㡌陟巘剛欣楓㸃袍¶
斜日射熊歸帳殿便因餘興一揮毫¶
　　村行¶
<pb:KR2k0035_WYG_003-33a>¶
塞外人烟集寒威漸不侵(天地之氣自南而北口外嚴/寒之地今以人烟輻輳率較)¶
(前為/暖云)秋深林尚茂俗厚誼能任穫畢農無事畋餘鹿罷¶
尋連村見髙廪稍足慰吾心¶
　　咏鏡¶
行幄供清鑑依人片月空塞山還越水些子不留中¶
　　山店¶
山店零星不成村防虎縛落聊植援徙薪曲突取室温¶
是中聚首長児孫蓬頭垢面蔽短禈懸瓜積茭家計論¶
<pb:KR2k0035_WYG_003-33b>¶
大都流寓内地民山田無賦賴安身安得廣厦吾心存¶
堯舜猶病復何言¶
　　即目¶
月似軒轅鑑山如玉鏡臺足寄千秋興何須計徃來¶
　¶
　¶
　¶
欽定熱河志卷三¶
