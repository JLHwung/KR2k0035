# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:16.454470
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷六十四
<pb:KR2k0035_WYG_064-1a>¶
欽定四庫全書¶
欽定熱河志巻六十四¶
　晷度一¶
　　授時齊政肇始虞廷而後世測量之法以起極度¶
　　晷影每憑地以覘天而總以北極出地高卑度分¶
　　爲樞紐又以子午線爲中得東西偏度由是分布¶
　　時刻加入節氣諸線得節氣度分言天文家歴代¶
　　遞沿而西法尤爲精密承徳府全境居赤道北四¶
<pb:KR2k0035_WYG_064-1b>¶
　　十度至四十二度强在地圖東面中線偏東四十¶
　　三度至四十七度强京師偏東一度至四度强與¶
　　夫分至日景及晝夜刻候皆可以按地分考蓋天¶
　　象雖虚而地體則實據表器之器精心以求髙卑¶
　　贏縮芒忽難淆理固然也我¶
皇上學貫天人識超今古闢分野拘墟之舊說而占候¶
　　䜟緯尤灼知其傅㑹難徴臣等仰窺¶
御製禹貢指南詩旨固已曠若發䝉茲論次承徳府諸¶
<pb:KR2k0035_WYG_064-2a>¶
　　境極度晷景謹爲分屬排纂而於分野星次則畧¶
　　舉史𫝊遺聞而更詳辨其不可信庶俾管窺槃扣¶
　　者流恍然幬載之全量益欽惟¶
聖知天非星史諸家所得仰希萬一也志晷度第八¶
　承徳府(即熱河廳州凡測晷極度晷/景俱以府  縣治所爲準)¶
　　北極出地高四十一度一十分距京師偏東一度¶
　　　三十分¶
　　夏至正午日景三尺一寸九分有竒(定表高一/丈後倣此)¶
<pb:KR2k0035_WYG_064-2b>¶
　　　晝五十三刻十四分强¶
　　　夜四十二刻一分弱¶
　　冬至正午日景二丈一尺一寸一分有竒¶
　　　晝四十二刻一分弱¶
　　　夜五十三刻十四分强¶
　　春秋分正午日景八尺七寸四分有竒¶
　　　晝夜各四十八刻(餘州/縣同)¶
　灤平縣(即喀喇/河屯廳)¶
<pb:KR2k0035_WYG_064-3a>¶
　　北極出地高四十度五十八分距京師偏東一度¶
　　　二十分¶
　　夏至正午日景三尺一寸五分有竒¶
　　　晝五十三刻十四分¶
　　　夜四十二刻一分¶
　　冬至正午日景二丈零九寸二分有竒¶
　　　晝四十二刻一分¶
　　　夜五十三刻十四分¶
<pb:KR2k0035_WYG_064-3b>¶
　　春秋分正午日景八尺六寸八寸有竒¶
　豐寜縣(即四/旗廳)¶
　　北極出地高四十一度三十三分距京師偏東初¶
　　　度二十八分¶
　　夏至正午日景三尺二寸六分有竒¶
　　　晝五十四刻一分¶
　　　夜四十一刻十四分¶
　　冬至正午日景二丈一尺四寸八分有竒¶
<pb:KR2k0035_WYG_064-4a>¶
　　　晝四十一刻十四分¶
　　　夜五十四刻一分¶
　　春秋分正午日景八尺八寸六寸有竒¶
　平泉州(即八/溝㕔)¶
　　北極出地高四十一度二分距京師偏東二度一¶
　　　十三分¶
　　夏至正午日景三尺一寸六分有竒¶
　　　晝五十三刻十四分少强¶
<pb:KR2k0035_WYG_064-4b>¶
　　　夜四十二刻一分少弱¶
　　冬至正午日景二丈零九寸八分有竒¶
　　　晝四十二刻一分少弱¶
　　　夜五十三刻十四分少强¶
　　春秋分正午日景八尺七寸有竒¶
　赤峯縣(即烏蘭/哈逹廳)¶
　　北極出地高四十二度二十四分距京師偏東二¶
　　　度五十分¶
<pb:KR2k0035_WYG_064-5a>¶
　　夏至正午日景三尺四寸三分有竒¶
　　　晝五十四刻三分¶
　　　夜四十一刻十二分¶
　　冬至正午日景二丈二尺三寸四分¶
　　　晝四十一刻十二分¶
　　　夜五十四刻三分¶
　　春秋分正午日景九尺一寸三分有竒¶
　建昌縣(即塔子/溝廳)¶
<pb:KR2k0035_WYG_064-5b>¶
　　北極出地高四十一度三十八分距京師偏東三¶
　　　度五十分¶
　　夏至正午日景三尺二寸八分有竒¶
　　　晝五十四刻一分¶
　　　夜四十一刻十四分¶
　　冬至正午日景二丈一尺五寸六分¶
　　　晝四十一刻十四分¶
　　　夜五十四刻一分¶
<pb:KR2k0035_WYG_064-6a>¶
　　春秋分正午日景八尺八寸九分有竒¶
　朝陽縣(即三座/塔廳)¶
　　北極出地高四十一度四十四分距京師偏東四¶
　　　度二十一分¶
　　夏至正午日景三尺三寸有竒¶
　　　晝五十四刻一分强¶
　　　夜四十一刻十四分强¶
　　冬至正午日景二丈一尺六寸六分有竒¶
<pb:KR2k0035_WYG_064-6b>¶
　　　晝四十一刻十四分弱¶
　　　夜五十四刻一分强¶
　　春秋分正午日景八尺九寸二分有竒¶
　　元史天文志北京北極出地四十二度强¶
　　　按元授時術周天三百六十五度二千五百七¶
　　　十五分今法周天三百六十度元史所云四十¶
　　　二度强者當今四十一度半弱元之北京治大¶
　　　寜城在今平泉州治東北一百六十里與今測¶
<pb:KR2k0035_WYG_064-7a>¶
　　　亦不甚逺蓋地居天中地體渾圓與天度相應¶
　　　中國當赤道之北北極常現南極常隠南行二¶
　　　百里則北極低一度北行二百里則北極高一¶
　　　度東西亦然經緯有常度測有常法推之二分¶
　　　二至日晷晝夜分刻立表見景理可明徴也若¶
　　　列星分野之說肇自周官秦漢以來𫝊述不一¶
　　　在天或以次言或以星舉在地或据州或据國¶
　　　中土之地已盡二十八宿方位推之大地七萬¶
<pb:KR2k0035_WYG_064-7b>¶
　　　二千里數有所窮是中土星野之分特出於天¶
　　　文家之拘墟沿襲而未足爲據也今承徳府全¶
　　　境當古幽燕東北舊說星分尾箕析木之次今¶
　　　據歴代史書所載而綴以論說如左¶
　　周禮保章氏以星土辨九州之地所封封域皆有¶
　　分星鄭康成注析木燕也¶
　　爾雅釋天大辰房心尾也大火謂之大辰析木謂¶
　　之津箕斗之間謂之漢津也¶
<pb:KR2k0035_WYG_064-8a>¶
　　史記天官書尾箕幽州¶
　　淮南星部地名尾箕燕¶
　　漢書地理志燕地尾箕分野也東有漁陽右北平¶
　　遼西遼東西有上谷代郡雁門皆燕分也樂浪元¶
　　莵亦宜屬焉自危四度至斗六度謂之析木之次¶
　　燕之分也¶
　　費直周易分野析木起尾九度¶
　　蔡邕月令章句自尾四度至斗六度謂之析木之¶
<pb:KR2k0035_WYG_064-8b>¶
　　次燕之分野¶
　　皇甫謐帝王世紀自尾十度至斗七度百三十五¶
　　分而終曰析木之次今燕分野¶
　　晋書天文志自尾十度至南木十一度爲析木燕¶
　　之分野屬幽州漁陽入尾三度右北平入尾七度¶
　　遼西入尾十度¶
　　魏書律歴志心四至斗一析木¶
　　唐書天文志尾箕析木津也初尾七度餘二千七¶
<pb:KR2k0035_WYG_064-9a>¶
　　百五十杪中箕五度終南斗八度自渤海九河之¶
　　北得漢河間涿郡廣陽及上谷漁陽右北平遼西¶
　　遼東樂浪元莵古北燕孤竹無終九夷之國¶
　　宋史律歴志赤道過宫尾宿四度十五分杪五十¶
　　四入燕分析木之次黄道過宫尾三度八十六分¶
　　杪六十四入燕分析木之次¶
　　　按宋志又載觀天歴黄道過宮尾宿八度入燕¶
　　　分與前說異¶
<pb:KR2k0035_WYG_064-9b>¶
　　金史歴志太陽黄道十二次入宫宿度尾三度九¶
　　十七分九十二抄外入燕分析木之次¶
　　元史歴志黄道十二次宿度尾三度一分一十五¶
　　杪入析木之次¶
　　　按承徳府全境在古漁陽右北平遼西郡邊外¶
　　　其入某宿度分史𫝊無明文漢書地理志尾箕¶
　　　分野東抵遼東唐書天文志亦及於遼東北燕¶
　　　則承徳府屬星分以尾箕屬燕之舊說附近推¶
<pb:KR2k0035_WYG_064-10a>¶
　　　之亦畧可考見然古人分星或以配食或以主¶
　　　祀初未甞以恒星之次第配九州東西南北之¶
　　　方位亦未甞以地之大者星土必廣地之小者¶
　　　星土必狹其附近邊徼之地即縁邊徼所分之¶
　　　星而係屬焉如星紀爲吴越分春秋時未有交¶
　　　趾九真南海日南之地也漢置爲郡亦不過附¶
　　　於星紀之次如鶉首爲秦分春秋時未有武威¶
　　　張掖酒泉敦煌之地也漢置爲郡亦不過附於¶
<pb:KR2k0035_WYG_064-10b>¶
　　　鶉首之次如析木爲燕分春秋時未有元莵樂¶
　　　浪遼東西之地也漢置爲郡亦不過附於析木¶
　　　之次蓋緣三代以下拓地不廣故附諸中土而¶
　　　有餘若以今之道里計之西域新疆逺拓二萬¶
　　　餘里已非秦分井鬼二宿所能該况推之以盡¶
　　　地面一周則中土以外大地尚多又將分以何¶
　　　星屬以何次乎㳟讀¶
御製題毛晃禹貢指南詩注史記天官二十八舎主十¶
<pb:KR2k0035_WYG_064-11a>¶
　二州引星經如云角亢鄭之分野之𩔖乃以二十八¶
　宿主十二州分配無餘此外更當何屬夫天無不覆¶
　星麗乎天亦當無不照今十二州皆中國之地豈中¶
　國之外不在此昭昭之内乎且其間有地少而星多¶
　亦有地多而星少以天度地輿凖之亦不均如井鬼¶
　為雍州陕西甘肅皆是其道里之廣已非兩舎所¶
　能該而今拓地逺至伊犂葉爾羌喀什噶爾較¶
　禹貢方隅㡬倍蓰其地皆在甘肅以外將以雍¶
<pb:KR2k0035_WYG_064-11b>¶
　州兩星㮣之乎抑别有所分屬乎此又理之難通¶
　者盖分野之說本不足信而灾祥則更隣于䜟¶
　緯皆非正道仰¶
聖論之昭垂誠足以破千古拘墟之見而懸為正的矣¶
　　　且即以舊説論之爾雅以尾属大辰星與次已¶
　　　相違漢代不知嵗差以節氣交宫分十二次之¶
　　　界其交宫又非當時實測後漢賈逵諸人始以¶
　　　史官所注冬夏至日躔所在正之於是十二次¶
<pb:KR2k0035_WYG_064-12a>¶
　　　紛紛改定晉虞喜始知嵗差宋何承天祖冲之¶
　　　隋劉焯等言之益詳唐初傅仁之始用嵗差朝¶
　　　論不以爲然李淳風復去嵗差不用及一行乃¶
　　　博考廣證分天自爲天嵗自爲嵗更以七宿之¶
　　　中分四象中位而著其分野然觀其區别各次¶
　　　與堯典春秋傳復時有出入明神宗時西法入¶
　　　中國以中氣過宫(如日躔冬至即/爲星紀宮之𩔖)而恒星既有¶
　　　嵗進之差於是宮無定宿宿可以遞居各宫古¶
<pb:KR2k0035_WYG_064-12b>¶
　　　法因之遞變再以恒星東移嵗差五十杪積算¶
　　　之六千餘年之後南易而東西易而南萬二千¶
　　　餘年之後南易而北西易而東方位更而分野¶
　　　亦易是則分野以屬星分星以屬次即中土十¶
　　　二州之地前後已多參錯况大地之全乎兹故¶
　　　採綴舊說折衷¶
聖裁見向來十二州分星之說不過天文家之沿襲傅¶
　　　㑹加以占騐禨祥尤多恍惚非獨事難徴信亦¶
<pb:KR2k0035_WYG_064-13a>¶
　　　理不能通耳¶
　　　又按古分野之法限於中土則大地難周統全¶
　　　局以規大勢當以周天三百六十度配大地七¶
　　　萬二千里毎二百里分應一度盡地面一周而¶
　　　二十八宿之分野始盡說似較爲無弊也第欲¶
　　　以周天分屬大地而恒星有東移之差則以某¶
　　　宿屬某處將以何者爲準而後左右推暨乎曰¶
　　　恒星雖嵗差五十秒然二十八宿始初之體原¶
<pb:KR2k0035_WYG_064-13b>¶
　　　有定位角亢氐房心尾箕爲蒼龍居東斗牛女¶
　　　虚爲元武爲元武居北奎婁胃昴畢參觜爲白¶
　　　虎居西井鬼柳星張翼軫爲朱雀居南是也宿¶
　　　有東西南北地亦有東西南北以二十八宿東¶
　　　西南北之本位分配大地東西南北之定位按¶
　　　諸古志十二州分星之說惟燕爲尾箕之野方¶
　　　位適相符合蓋以中土地偏東北隅京師又居¶
　　　中土之東北於八卦属艮於十干属癸甲之交¶
<pb:KR2k0035_WYG_064-14a>¶
　　　於十二支属寅於十二次属析木於星属尾箕¶
　　　尾箕二宿之本位亦正在東北隅也以尾箕燕¶
　　　分爲準而後左右推之盡地面之一周皆與各¶
　　　宿本位相合是爲亘古不易之星分而十二次¶
　　　因之至恒星東移嵗差五十杪亦隨大地爲轉¶
　　　易某年属某宿某度若干分杪以各宿本位所¶
　　　属不變者爲體以按年遞值者爲用如是以言¶
　　　分野則數不窮而理猶可據爲附著其說以備¶
<pb:KR2k0035_WYG_064-14b>¶
　　　考¶
　¶
　¶
　¶
　¶
　¶
　¶
欽定熱河志卷六十四¶
