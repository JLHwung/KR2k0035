# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.989198
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷四十一
<pb:KR2k0035_WYG_041-1a>¶
欽定四庫全書¶
欽定熱河志卷四十一¶
　行宮十七¶
　　文津閣¶
　　宜照齋¶
　　山近軒¶
<pb:KR2k0035_WYG_041-2a>¶
¶
<pb:KR2k0035_WYG_041-3a>¶
　　文津閣　山莊千尺雲之後卜高明爽塏以藏四¶
　　庫全書¶
題曰文津閣與¶
　紫禁¶
　御園三閣遥峙前為趣亭東則月臺西乃西山蓋昉¶
　　范氏之成規兼米庵之勝概矣伏繹¶
御製從源溯流要以知津仰見¶
文思光被涵泳無涯而塞山勝地積書充棟邁古超前¶
<pb:KR2k0035_WYG_041-3b>¶
　　信乎川巖靈秀待時啟發者也歟¶
御製文¶
　　文津閣記(甲午/)¶
輯四庫全書分為三𩔖一刋刻一抄錄一祗存書目其¶
刋刻者以便於行世用武英殿聚珍版刷印但邊幅頗¶
小爰依永樂大典之例概行抄録正本備天禄之儲都¶
為四部一以貯紫禁之文淵閣一以貯盛京興王之地¶
一以貯御園之文源閣一以貯避暑山莊則此文津閣¶
<pb:KR2k0035_WYG_041-4a>¶
之所以作也蓋淵即源也有源必有流支派於是平分¶
焉欲從支派尋流以溯其源必先在乎知其津弗知津¶
則躡迷途而失正路斷港之譏有弗免矣故析木之次¶
麗乎天龍門之名標乎地是知津為要矣而劉勰所云¶
道象之妙非言不津言津之妙非學不傳者實亦先得¶
我心之所同然夫山莊居塞外伊古荒畧之地而今則¶
閭閻日富禮樂日興益兹文津之閣貯以四庫之書地¶
靈境勝較之司馬遷所云名山之藏豈啻霄壤之分也¶
<pb:KR2k0035_WYG_041-4b>¶
哉¶
御製詩¶
　　題文津閣(乙未/)¶
　　庋四庫全書之閣凡三文淵文源而外山莊之文¶
　　津其權輿也閣始於乾隆甲午秋月越次年乙未¶
　　夏月蕆功適駐蹕於此賦詩落成若夫溯源必先¶
　　於知津與夫倣式浙江范氏之天一閣則記已詳¶
　　言之兹不贅¶
<pb:KR2k0035_WYG_041-5a>¶
四庫書成將弆之范家天一倣而為基營去嵗纔擇向¶
鼎落今朝弗滯時子晉漫誇祕書逮長沮徒議執輿知¶
名山藏實無過此却待他年枕葄兹¶
　　文津閣(丙申/)¶
四庫收精要千秋示率循寧惟資博物端以藉修身蕆¶
事雖猶待集成斯已珍(建閣為貯四庫全書之用然鈔/錄尚需數年閣中空曠用仿四)¶
(庫書函之式裝潢古今圖書集/成全部&KR0869;架排列亦頗可觀)淵源如欲問(仿浙江范/氏天一閣)¶
(規制初於山莊建閣以文津名之御園/之文源大内之文淵則皆由此津逮也)應自此尋津¶
<pb:KR2k0035_WYG_041-5b>¶
　　題文津閣(己亥/)¶
建由甲午成乙未四庫將因備弆珍即此鈔刋未及半¶
(彚輯四庫全書分别應刋應鈔并命繕/為書冊弆閣中今校錄之功尚未及半)羡他淵海那深¶
真圖書先貯古今集(閣中列架備貯全書因尚未藏事/先令装古今圖書集成陳之架間)¶
言行惟期枕葄循偶至據林輒蒿目望洋徒自愧知津¶
　　題文津閣(庚子/)¶
三文閣以庋四庫(文淵文/源文津)此獨遥兼玉塞清體大因之¶
收物博昔營猶自滯今成(閣建於甲午秋越次年乙未/夏蕆工以貯四庫全書而錄)¶
<pb:KR2k0035_WYG_041-6a>¶
(成則尚/需嵗月)奚妨豫築謀遼待每以餘閒暢散行已貯圖書¶
十千卷(閣成後仿四庫全書函式裝潢古今圖書集成/三十二典凡一萬卷庋架排列文津之名不為)¶
(孤/矣)不為孤矣得先聲¶
　　文津閣即景(庚子/)¶
綴景閣之前假山太古然明亭鄉(去/聲)敞宇暗竇出幽泉¶
物理叶聲應塵忘契道銓秋雲歸岫去生翠洗遥天¶
　　題文津閣(辛丑/)¶
山莊建府敷文教禮樂興今逮百年預搆閣樓收四庫¶
<pb:KR2k0035_WYG_041-6b>¶
每勤魚魯校諸賢鈔胥何故偏其滯董事寧當任彼延¶
木架香楠此空待幾時得覩貯全編¶
　　題文津閣(辛丑/)¶
四庫欣看首部成文淵曾是宴儒卿(今年春仲經筵以/四庫全書第一部)¶
(告成庋文淵閣即於是日賜總裁總纂/總校分校提調等晏并陞叙頒賞有差)經營已異初草¶
剏次第堪循舊課程曾鞏黄香豈此到唐函漢畧較他¶
嬴六年期固非遥耳(四庫全書第一部已成其第二三/四部分庋盛京之文溯閣山莊之)¶
(文津閣御園之文源閣者據館臣等奏通/限六年全竣行見裝潢貯閣次第觀成云)楠架行將挿¶
<pb:KR2k0035_WYG_041-7a>¶
以盈¶
　　趣亭(乙未/)¶
天一閣前原有池池南更列假山峙文津之閣率倣為¶
故亦疊石成㟪&KR1394;有峯有壑有溪澗澗水琴音瀉池泚¶
東則月臺西西山又如寳晉齋傳米山亭因以趣為名¶
林泉引興誠佳矣貯書四庫其趣多饜飫優游意在此¶
　　趣亭(丙申/)¶
石磴平巔十笏開俯觀諸趣面前堆襄陽帖語分明是¶
<pb:KR2k0035_WYG_041-7b>¶
西則西山東月臺¶
　　趣亭(己亥/)¶
假山縱新成林古山因古峻峯隠曲澗活潑流泉吐仄¶
徑可攀陟小亭栖岨峿穿奧遂得曠萬樹園堪覩其趣¶
不可窮㮣以趣為所¶
　　趣亭(庚子/)¶
閣外假山堆碧螺山亭名趣意如何泉聲樹態則權置¶
静對詩書趣更多¶
<pb:KR2k0035_WYG_041-8a>¶
　　趣亭(辛丑/)¶
四柱翼然臨巘頂林姿峯態&KR0259;無遺不因濟勝歩嵒齬¶
此趣還當付阿誰¶
　　趣亭(壬寅/)¶
假山新疊作古石似天成根帶樹叢長(上/聲)竅穿花蕋榮¶
斯誠育物趣益契對時情映閣增清聽文津淙底鳴¶
　　月臺(乙未/)¶
文源之閣(在圓明園其前峙/玲峯而為之歌)有玲峯八十一穴勝米老¶
<pb:KR2k0035_WYG_041-8b>¶
此文津雖偶闕其假山石態却蒼好西山况復是真山¶
真假因緣相植巧米家范氏(謂范懋柱/家天一閣)兩兼奇而更御¶
園所欠少最愛錘峯倚玉鏡登臺欣每得於早上下千¶
古横八方贏彼希逸資探討¶
　　月臺(丙申/)¶
為愛顛翁語假山築月臺錘峯如挂矣渤海早昇哉千¶
古文章鏡四時景物胎循名微慙(去/聲)者曾未一登來¶
　　月臺口號(己亥/)¶
<pb:KR2k0035_WYG_041-9a>¶
不盈十笏俯嶙峋也可稱臺望月輪大似襄陽帖中句¶
却無甘露炫時人¶
　　月臺(庚子/)¶
綴景平臺據上層石梯疊砌亦崚嶒入宵無處不見月¶
昏黑崎嶇率懶登¶
　　月臺(辛丑/)¶
假山之上石臺迥日取山高臺更高總為眺瞻先得月¶
無窮人欲致人勞¶
<pb:KR2k0035_WYG_041-9b>¶
　　月臺(壬寅/)¶
石麓東頭搆月臺廣寒宮殿映遥開漫訾杜撰成粉本¶
原自襄陽帖裏來¶
<pb:KR2k0035_WYG_041-10a>¶
¶
<pb:KR2k0035_WYG_041-11a>¶
　　宜照齋　於西北門内倚石城搆齋五楹¶
御題額曰宜照齋臨風致爽炎宇初晴谷䕃涼生林颷¶
　　響答于照為宜也聯曰觸目無非遠塵俗會心皆¶
　　可入研覃右為屬霄樓樓下東楹聯曰啼樹閒禽¶
　　疑對語隔峯馴鹿若堪招樓上聯曰雲外山為¶
　　嶂風前葉照階齋左為却炎榭聯曰愛看畫影偏¶
　　遲砌便有炎風解避疏由榭而東為就松室銅柯¶
　　拂地黛影參天皆千百年前物其後為積嘉亭¶
<pb:KR2k0035_WYG_041-11b>¶
御製詩¶
　　題宜照齋(戊子/)¶
擇向尤宜隨地勢築齋牕户正開西千峯夕照呈當面¶
一室虚明雅入題翻葉林間閃金碧過雲堦下幻高低¶
此情此境本太古静者於斯自取携¶
　　題宜照齋(己丑/)¶
樸斵山齋倚石城遊歸下馬憩怡情愛風致爽秋方孟¶
宜照非炎字正晴門外土鬆留鹿蹟林間葉宻䕶禽聲¶
<pb:KR2k0035_WYG_041-12a>¶
設於材品方清鑑未信斯之月旦評¶
　　題宜照齋¶
石城下馬入巖館憩躬佳日色上階漸秋聲奏樹皆驛¶
章頻問信詩思漫安排萬事都宜照吾寧祗此齋¶
　　題宜照齋(庚寅/)¶
途便巖城入山齋近偶慿林還標張王(二字/去聲)峯不改崚¶
嶒閱畫宛如活學詩可以興於凡總宜照返已懼無能¶
　　題宜照齋(辛夘/)¶
<pb:KR2k0035_WYG_041-12b>¶
巉巗跋馬進園門便有書齋向㢠原庭據千峯延日朗¶
牕標雙樹受風翻已看林色秋非夏愛聽禽聲静不喧¶
宜照寧惟供目眺萬幾絜矩一心存¶
　　宜照齋(壬辰/)¶
垂鞭盤磴道咫尺入園門側左畧延歩向西别有軒於¶
焉小畱憇亦復切思存萬里都宜照雖然豈易言¶
　　題宜照齋(癸已/)¶
齋近石城門恰旋獅子園向西恒此憩宜照總堪論樂¶
<pb:KR2k0035_WYG_041-13a>¶
是禽鳴樹僕教鹿守垣夕陽曽鮮到興乃託陶言¶
　　題宜照齋(甲午/)¶
廻馬遵崎棧便途入石城巖齋恒此憩芸座恰怡情隔¶
嵗如昨日宜晹值放晴&KR0316;能待夕照得句便教行¶
　　題宜照齋(乙未/)¶
石城跋馬進咫尺巘齊披於此每言憩欣其足啟思樹¶
深陰滿院卉野露瀼墀萬事都宜照民艱照更宜¶
　　題宜照齋(丙申/)¶
<pb:KR2k0035_WYG_041-13b>¶
宜照宜西照我來率午前循名如負矣責實此恒焉跋¶
馬巖城入對螺松牖便從頭看舊什率意得新篇¶
　　再題宜照齋¶
獅園跋馬返山莊逕入山城便有堂於此徘徊何不可¶
觀其徼妙亦殊常牕間景納迎眸净松下風來滿意涼¶
題額設詮宜照理祗應物我兩相忘¶
　　題宜照齋(己亥/)¶
齋額顔宜照都因向擇西却來禺中近未值夕陽低孤¶
<pb:KR2k0035_WYG_041-14a>¶
景任其爾會心適我兮硯屛棐几置便與一吟題¶
　　題宜照齋(庚子/)¶
盤巒石城入齋宇近東陲例此延小憩便因續舊詩循¶
名當責實玩義切深思萬里都宜照民間照首宜¶
　　宜照齋(辛丑/)¶
迤邐謁祗園迴從西北門仍與陟山路不馬至巖軒(向/來)¶
(由山路入西北門無不乗馬至宜照/齋今嵗乃遂乗輕輿以至因記之)庭樹披風爽階花¶
帶露繁設思宜照義人已一心存¶
<pb:KR2k0035_WYG_041-14b>¶
　　題宜照齋(壬寅/)¶
一帶尋北寺例由山逕迴齋仍今日入人是隔年來耐¶
可時宜矣寧惟夕照哉設云虚應物心鏡豈須臺¶
　　題屬霄樓(戊子/)¶
因迥事惟半巖樓具四臨既緣騁遥目無復著塵心碧¶
可俯空宇翠非遮遠岑考功句宜此霄漢坐開襟¶
　　屬霄樓(己丑/)¶
山高其上樓益高因以名之曰屬霄足底埤堄棲碪&KR1095;¶
<pb:KR2k0035_WYG_041-15a>¶
　眼前星斗相招邀雖此崇隆無並倣聽卑者更崇蕩蕩澷¶
　欣下入高遍臨應知高亦下共仰十目所視其巖乎觸¶
　景粥粥倍惕吾¶
　　　屬霄樓(癸巳/)¶
　堂不高數仭而樓曰屬霄豈其構築殊况均據崇椒樓¶
　因高於堂循名實可邀巍巍者以此匪以榱題驕藐說¶
　定何人永言聊解嘲¶
　　　登屬霄樓有作¶
<pb:KR2k0035_WYG_041-15b>¶
　宜照齋傍聳叠甍更欣&KR0259;勝俯巖城入門得路不勞問¶
　據座開牕大愜情棧道歴教還七萃(是日奉子園皇太/后遊獅    筞馬)¶
　(迴入巖城門扈從諸臣/皆由城外棧道歸寓)平原遙見駐雙旌(二吉爾丹纛/于最後所以)¶
　(止僕役濫行向/前立法盡善)馭輕居重¶
垂規制百世千秋慎奉行¶
　　　屬霄樓(甲午/)¶
　山樓雖不高而名曰屬霄其故可得言以據山嶕嶢星斗¶
　俯堪數(上/聲)雲霞近相招榱題稱數(去/聲)尺得志弗為豪寸¶
<pb:KR2k0035_WYG_041-16a>¶
木置岑樓孟語仍解嘲¶
　　屬霄樓(乙未/)¶
樓無百尺高山有千尋卓置樓於山巔恢恢横碧落屬¶
霄因以名詎緣聳榱桷怡情迥超凡縱目適暢樂别有¶
會心處君子慎所託¶
　　却炎榭(戊子/)¶
秋田都喜暴時晹婪熱雖騰正不妨敞榭雅宜古松下¶
却炎千里祗饒涼¶
<pb:KR2k0035_WYG_041-16b>¶
　　却炎榭(己丑/)¶
山嵐谷靄颯朝晡氊㡌綿衣時或須便是午暄宜晩稼¶
坐來炎意一些無¶
　　却炎榭口號(庚寅/)¶
風颯林梢日入檐坐來猶欲毳衣添塞山秋仲如秋季¶
那更重儓說却炎¶
　　却炎榭(辛夘/)¶
已經處暑近白露况在高山䕃宻林擬欲却炎炎早却¶
<pb:KR2k0035_WYG_041-17a>¶
祗饒恬淡恱秋心¶
　　却炎榭(壬辰/)¶
清原因迥静因深風滿檐楹涼滿襟不說却炎炎早却¶
為他松下有佳隂¶
　　却炎榭(癸巳/)¶
邇日山莊頗覺炎坐來山榭爽風添副名妙趣有如此身¶
為(去/聲)清涼意為恬¶
　　却炎榭口號(甲午/)¶
<pb:KR2k0035_WYG_041-17b>¶
避暑莊中榭却炎片時徙倚爽而恬雖然轉語應宜念¶
美善由來忌並兼¶
　　却炎榭口號(乙未/)¶
松隂楓籟颯然清不脫衣衫峭爽生到此翻無炎可却¶
弗循名乃善循名¶
　　却炎榭口號(丙申/)¶
炎如誠有應言却是處炎無却亦無似此額題乃虚設¶
尋思萬事類斯乎¶
<pb:KR2k0035_WYG_041-18a>¶
　　却炎榭(己亥/)¶
此處應無炎可却以無炎却却炎稱因思名實胥兼半¶
能所孰為真所能¶
　　却炎榭(辛丑/)¶
三間敞榭歩檐巡風物如秋總暢神借問其炎何以却¶
香山七字早知津¶
　　却炎榭(壬寅/)¶
邇來雨過覺風涼翻以紗衣换葛裳虚榭却如有所語¶
<pb:KR2k0035_WYG_041-18b>¶
(去/聲)莫觀其暫請觀常¶
　　就松室(戊子/)¶
百嵗之松不可移三間之室實易築邇來解會箇中趣¶
每就喬松葺樸屋嘉隂却暑張童童静籟翻涼吹謖謖¶
致有片時坐掞箋猶覺長言之不足¶
　　就松室(己丑/)¶
一樹當庭滿院涼山中知幾閱滄桑就松為室室亦古¶
憩室看松松自蒼種代有誰傳姓氏披風無意傲羲皇¶
<pb:KR2k0035_WYG_041-19a>¶
未曾清夜根傍坐月下應輝琥珀光¶
　　就松室(庚寅/)¶
就松作新室松古室亦古乃知附青雲馬遷非虚語秋¶
仲復既望紅紫繪岨峿而此弗改者翠恒䕃庭宇便是¶
鮮幾閒尚應坐少許¶
　　就松室口號(辛夘/)¶
蒼顔貞德信非虚樂道吾聞諸子輿管仲且猶不可召¶
允當築室就之居¶
<pb:KR2k0035_WYG_041-19b>¶
　　就松室(壬辰/)¶
榭尚云其敞室更愛此幽都因就古松隨宜有額留天¶
風拂間(去/聲)間(平/聲)六月如九秋泠泠披恰當謖謖聽未休¶
設使覔新種(去/聲)百年待則悠¶
　　就松室(癸巳/)¶
松乃千年餘室以三間足室固來就松松亦欣覆屋度¶
月影泠泠吟風聲謖謖然此胥人為意謂費搆築太古¶
是山中喬柯未嫌獨¶
<pb:KR2k0035_WYG_041-20a>¶
　　就松室有會(甲午/)¶
松無就室理室有就松道老幹那可移新宇原易造及¶
至室對松相得益彰好我聞賢比松賢實君之寳賢豈¶
自來就君善求為要(叶/)所以白駒篇風人示懷抱¶
　　就松室(乙未/)¶
百年古松不可移三間今室易為置盤盤翠蓋䕃屋檐¶
泠泠謖濤滌塵氣拂席偶坐消小年底須梅竹堪佳憩¶
松弗就人人就松因之更悟招賢意¶
<pb:KR2k0035_WYG_041-20b>¶
　　就松室(丙申/)¶
築室本就松人亦恒就室究因松愛古匪為室圖逸是¶
則松室間賔主分(去/聲)當悉坐來謖濤聽九夏炎如失報¶
我良不爽而松無意必¶
　　就松室(辛丑/)¶
室本就松為松如就室茂無松室那古匪室松孤秀資¶
殷得益彰胥藉良緣凑良緣無如何㸃筆吟章就¶
　　就松室有會(壬寅/)¶
<pb:KR2k0035_WYG_041-21a>¶
種松老何時就松室自老室以土木成豈解就之好則¶
人使就之半樸半屬巧我來坐松隂復有就之道誰主¶
更誰賔松室兩不曉¶
　　積嘉亭(戊子/)¶
横嶺竪峯周且遮山亭十笏鎖谽谺庭前松樹百年外¶
積健為雄䕃復嘉¶
<pb:KR2k0035_WYG_041-22a>¶
¶
<pb:KR2k0035_WYG_041-23a>¶
　　山近軒　軒在山莊西北峯巒窈窕環抱檐楹當¶
　　萬山深處¶
命名山近紀實也宫門三楹南向正殿五楹殿西三楹¶
　　額曰清娯室東五楹額曰養粹堂堂之南為延山¶
　　樓層構凌雲飛甍出樹因高得曠於延山宜面西¶
　　敞亭三楹亭外奇石嵌空廻廊曲注額曰簇奇廊¶
　　踞東峯頂草亭一區有松蒼然額曰古松書屋¶
御製詩¶
<pb:KR2k0035_WYG_041-23b>¶
　　題山近軒(己亥/)¶
古曰入山恐不深(入山惟恐不深/見韓愈文集)無端我亦有斯心丙¶
申初構己亥得(是軒經始於丙申秋/今於己亥夏落成)仲夏新來清曉尋¶
適興都因契以近摛詞那敢忘乎欽䆒予非彼幽居者¶
偶託聊為此暢襟¶
　　再題山近軒¶
已在萬山中更圖山之近於得不厭多人情率堪哂而¶
軒乃蹈之葱蒨盡以藴雖云静何礙詎殊欲為準彼但¶
<pb:KR2k0035_WYG_041-24a>¶
徇欲者失静害則允¶
　　山近軒題種松(庚子/)¶
山近非逼仄軒高仍廓朗茍非窮幽深何以暢俯仰昨¶
嵗種穉松今來盈尺長謂當待十年可與舊松倣十年¶
則八旬艱期約弗爽¶
　　山近軒對雨(辛丑/)¶
塞雨時作止山軒小憩停乍飛一川白頓失萬峯青擬¶
議如觀幻畫圖難寫形須臾雲歛盡巖瀑尚餘聽¶
<pb:KR2k0035_WYG_041-24b>¶
　　題山近軒(壬寅/)¶
一&KR1204;能消萬斛愁軒稱山近得來遊林迴生意纔逭旱¶
籟挾涼聲颯似秋㸃砌依然欣雨落歸峯故爾惜雲流¶
殷雷未放十分霽渇亟吾仍冀霈優¶
　　延山樓得句(己亥/)¶
出樹有高樓山&KR1086;舉目收四隣若可攝一意與相投妙¶
理閒中悟清吟静裏搜蓍占需上六不速客之儔¶
　　題延山樓¶
<pb:KR2k0035_WYG_041-25a>¶
山本静非動樓惟虛故延曾無費來徃自得與周旋生¶
翠罨牕牖清暉照几筵愛兹真徐孺陳榻覺卑焉¶
　　題延山樓(庚子/)¶
山祗静為體樓乃延之來而樓豈解延以人慿牕開三¶
者設闕一斯名託誰哉子輿亦知此曰萬物我該愁覺¶
執我矣未若順應恢¶
　　延山樓(辛丑/)¶
近山軒左側樓復號延山一再寧非甚性情偶寄閒開¶
<pb:KR2k0035_WYG_041-25b>¶
牕納蒼翠梯几俯孱顔㸃筆便宜者無勞事陟攀¶
　　延山樓(壬寅/)¶
巖廊過奇處山樓得延所其延乃在安理會於斯可啟¶
我八牕虚納彼萬峯岨是謂不速客敬之吉易語¶
　　清娯室口號(己亥/)¶
窈窕中藏室一區遠塵因以號清娯雖然詎可恒安此¶
吏治民生總繫吾¶
　　清娯室有會¶
<pb:KR2k0035_WYG_041-26a>¶
山清室可娯清娯額簷際而我來兹室因繹清娯義九¶
有大清國萬民永娯事養欲及給求思之甚艱致豈謂¶
清供目豈謂娯滿志惟益増惕乾遑敢恣留憩¶
　　清娯室(庚子/)¶
芸齋枕崿嵁颯景稱(去/聲)吟探晴牖峯遠近風林葉兩三¶
秋惟佳塞北潦陡憶江南(睢寜郭家渡漫工雖現據薩/載等奏水勢循流下注楷料)¶
(亦在儹運而合龍尚難預期下游田/廬尚被淹漫未經涃出實深厪念)我自憂勞者清娯¶
詎可耽¶
<pb:KR2k0035_WYG_041-26b>¶
　　題清娯室(辛丑/)¶
為室由來必有隣書軒山近歩廊循取之左右適其可¶
耐以周旋任彼真過雨山容翠如濯摇風樹韻静而倫¶
清娯欲得心無滓養此寸田福萬民¶
　　清娯室(壬寅/)¶
山莊半月始臨吾疎懶由來有是乎書室潤芳延萬景¶
清娯今日識清娯¶
　　簇奇廊(己亥/)¶
<pb:KR2k0035_WYG_041-27a>¶
穿石入壺天借巖架雲戺嵐靄盪胸懷摇刖變尺咫攢¶
簇列鏡中生動攬畫裏無之而不奇祗惜移歩履¶
　　簇奇廊(庚子/)¶
奇者正之對亦視用所宜於武偶藉此於文當戒兹又¶
如恒居心貴正豈貴奇至夫偶騁目賞奇亦正資歩廊¶
顧其名即景解若斯¶
　　簇奇廊(幸丑/)¶
奇者正之對正恒奇秪偶好正泰之機尚奇否之友兹¶
<pb:KR2k0035_WYG_041-27b>¶
廊稱簇奇乃因山景有横嶺與&KR0390;峯青松及丹桕(叶/)盡¶
態復極妍而廊無不受受則弗失正而奇亦非醜五字¶
誌所會是亦一道否¶
　　簇奇廊口號(壬寅/)¶
詭石危峯盡態奇飄然欲墮更安之其安以正本無事¶
說與兵家當曉斯¶
　　題養粹堂(己亥/)¶
詰曲幽蹊那厭遥豁然開朗見雲寮未經含粹憩養粹¶
<pb:KR2k0035_WYG_041-28a>¶
　(含粹齋在谷口此所皇祖題額/也昔屢有詠來    必經路)¶
昔訓垂堯今述¶
堯詎喜山容純不雜擬窮理趣静而超無須更展韋編讀¶
　舉目文言義總標¶
　　　養粹堂得句¶
　羲象分明曰純粹士希賢聖聖希天養之亦豈資他術¶
　可見行惟在體乾¶
　　　養粹堂(庚子/)¶
<pb:KR2k0035_WYG_041-28b>¶
　山堂據崇阜曠望非深邃以其隣敷露顔之曰養粹取¶
　例横渠銘(謂西銘/東銘)無非淑身義更遠溯子輿曰養浩然¶
　氣浩然無不純純即粹之致然而孟近傲未若張平易¶
　居髙心自卑時存近民意¶
　　　古松書屋(己亥/)¶
　草房雖不古而松與古之借問松何年不知種者誰宇¶
　宙以來山有山松在兹適兹構草房宛共松同時落落¶
　涼隂翻謖謖寒濤吹&KR0316;覺當夏五直如對伊耆無須閱¶
<pb:KR2k0035_WYG_041-29a>¶
世書總可兒孫其¶
　　戯題古松書屋(己亥/)¶
天公為我種龍鱗八百春秋共大椿偶向其間結茅屋¶
非幽人强學幽人¶
　　古松書屋口號(庚子/)¶
岧嶤山頂弗恒臨獨樹猶撑太古隂付與空空書屋對¶
笑予構築是何心¶
　　古松書屋作歌(辛丑/)¶
<pb:KR2k0035_WYG_041-29b>¶
古松依塞山無懷葛天世所有泰岱秦時五大夫去斯¶
數百千年後古松有誰知大夫之名傳乃久彼何幸此¶
何弗幸馬遷附青雲語誠非偶然而我詠大夫時則已¶
對其新補率非舊(叶府泰山五大夫松乃雍正年間内/務  總管丁皂保監修泰山工程時)¶
(補種故辛夘詠五大夫松/有曩日司工人補植之句)豈如古松猶然太初真面目¶
更悟有名者不若無名恒自守¶
　　古松書屋作歌(壬寅/)¶
古松不計閱世年少言應在三代前秦松漢栢名炫久¶
<pb:KR2k0035_WYG_041-30a>¶
到此安能齊臂肩大椿建木徒稱謂豈如歴刼仍見蒼¶
龍蟠古松於我誠有緣其下築屋纔一間亦不頻至至¶
則弗忍去羲皇以上風月與我相周旋試問羲皇以¶
上民物為何若古松無言惟以謖籟傳曰築屋已失之¶
而况更有斯問焉¶
　¶
　¶
　¶
<pb:KR2k0035_WYG_041-30b>¶
　¶
　¶
　¶
　¶
　¶
　¶
　¶
欽定熱河志巻四十一¶
