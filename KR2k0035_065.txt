# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:16.473728
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷六十五
<pb:KR2k0035_WYG_065-1a>¶
欽定四庫全書¶
欽定熱河志卷六十五¶
　山一¶
　　承徳府全境北界興安大嶺為陰山之正脈左右¶
　　層巒叠巘皆其分支形勢之雄甲於紫塞若龍山¶
　　為慕容氏國都七金馬盂諸山為遼金名勝徴名¶
　　定位往往而合自¶
　僊莊肇啓巖巒獻秀錘峯東峙則酈道元水經注之¶
<pb:KR2k0035_WYG_065-1b>¶
　　石挺也廣仁西控則王曽行程錄之墨斗嶺也加¶
　　以¶
六飛來往¶
睿賞留題翠壁丹崖¶
輝新雲日斯則林壑光華山靈望¶
幸抑造化神秀顯見有時也爰就各境所属分按道里¶
　　證以史傳所紀取其翔實可徴信者著之凡蒙古¶
　　諸名音譯舊多訛蹖兼為校正或名聞在昔而今¶
<pb:KR2k0035_WYG_065-2a>¶
　　　無可考則約畧方隅彚卷附存不敢以傳㑹失實¶
　　　至於木蘭界内群山合㳫為¶
　巡蹕秋蒐講武之地别見圍場門兹不複叙志山第九¶
　　承徳府(即熱/河㕔)¶
　　　磬錘峯　在熱河¶
　　行宫東八里承徳府治東北十六里下鋭上豐俗稱¶
　　　棒棰峯¶
聖祖仁皇帝賜今名每夕陽欲暝萬壑蒼然一峯秀矗亭¶
<pb:KR2k0035_WYG_065-2b>¶
　　　亭倚天¶
御題山莊三十六景中有錘峯落照峰側石幢一鐫㦿□¶
　　　□□四字¶
　　　酈道元水經注武列水東南厯石挺下挺在層巒¶
　　　之上孤石雲舉臨崖危峻可髙百餘仭牧守所經¶
　　　命選練之士彎張弧矢無能届其崇標者¶
　　　　按古武列水即今之熱河(詳見/水門)磬錘峰近在河¶
　　　　東撐空聳秀知即石挺是也峰側石幢不知何¶
<pb:KR2k0035_WYG_065-3a>¶
　　　　時所建㦿為古户字見許愼説文□為武瞾所¶
　　　　造日字見郭忠恕佩觹餘二字無考¶
　御製詩¶
　　　錘峰歌(壬申/)¶
　在天有六星開徳宣符贊鴻運在地有崑崙嵥然中峙¶
　四維鎮崑崙一支走華區壇曼案衍羣峰都五嶽五鎮¶
　列方隅扼吭拊背據其樞神禹行水跡雖遍天秘地鑰¶
　無繇見小試僅得及底柱至今䟽𨗳傳㝢縣靈皋奧壤¶
<pb:KR2k0035_WYG_065-3b>¶
　應有待乃廻¶
堯顧怡八彩帶河襟巘闢仙莊卓然峰立東岡在東岡峰¶
　立初無名象形闡義錫嘉稱宇宙以來便有此惟¶
聖人通天地情造物妙在罏錘間奉三要達神明權平施¶
　稱物無容意治崇金鑑千秋傳八柱何當一已足馬援¶
　標名笑銅沃春來簇簇自為繡雪後晶晶幻成玉穹窿¶
　髙矗飛雲流亭亭入望偏宜秋一輪氷鏡正圓滿憑將¶
　掛著千山頭¶
<pb:KR2k0035_WYG_065-4a>¶
　　望錘峰作歌(己邜/)¶
晩熱寧不欲尋凉心中却幸農夫慶肩輿西嶺上絶頂¶
錘峰東望遥相當天風吹寒颯衣袂攀陟雖炎爽此際¶
乃知得逸恒於勞玉柱亭亭况佳致亭亭玉柱幾千秋¶
風月與侣鹿豕儔而今遍野田廬稠亦復臺榭供清遊¶
古人曾經到此不錘峰笑道非所求¶
　　羅漢峰　一名彌勒峰在熱河¶
　行宫東稍南三里承徳府治東南九里岡巒曼衍望¶
<pb:KR2k0035_WYG_065-4b>¶
　　之似人趺坐坦腹迤北則磬鍾峰¶
　　紅石巒　在熱河¶
　行宫東南十里承徳府治東南十六里羅漢峰之東¶
　　綿亘十餘里其西地勢寛廣土人稱為紅石巒溝¶
　　天橋山　在熱河¶
　行宫東南三十五里承徳府治東南三十八里山勢¶
　　如飛梁跨空縹緲天半與¶
　宫内四面雲山亭相對¶
<pb:KR2k0035_WYG_065-5a>¶
御製詩¶
　　天橋山歌(甲戌/)¶
亭子四靣雲山頂東瞻案衍拖橫嶺嶺上天橋對我亭¶
輿梁誰駕虗無境仙人來往扶欄遊彼岸奚藉一葦浮¶
祖龍鞭石空費力何如天造非人謀武夷長虹事乃幻¶
謝傅永安桑海變恰似嵩山玉女牕中秋月每從中見¶
　　朝陽洞　在府治東稍南三十七里石竇嵌空橫¶
　　貫山腹深二十餘丈廣二丈餘其東髙盈丈西半¶
<pb:KR2k0035_WYG_065-5b>¶
　　之曉日初生光射石罅隔山可見朝陽義葢取此¶
　　洞内外小佛祠各一¶
　　㡌盔山　在府治東稍南八十里以形𩔗兠鍪得¶
　　名其北十里復有㡌盔山土人稱為前㡌盔石後¶
　　㡌盔石¶
　　筆架山　在府治東稍南九十里以三峰矗立故¶
　　名¶
　　五指山　在府治東南四十里五峰崷崪儼如僊¶
<pb:KR2k0035_WYG_065-6a>¶
　　掌山有古靈峰禪寺寺有僧居實撰五指山大輪¶
　　禪師碑至元二十四年建知此山舊名五指矣今¶
　　土人稱雞冠山葢側視五峰纍纍若雞冠云¶
　　駱駝山　在府治東南五指山之東¶
　　敵樓山　一名觀音山在府治東南一百六十里¶
　　白馬川之南山有至元二十六年僧顯月撰敵樓¶
　　山天宫禪院碑稱山在惠州西南巔峰峻拔¶
　　　按元惠州治在今平泉州界敵樓山在承徳府¶
<pb:KR2k0035_WYG_065-6b>¶
　　　最東南境與惠州西南方位相合碑文稱有古¶
　　　殿宇號曰天宫惟設觀音神像則觀音山之得¶
　　　名有自來矣¶
　　鐡虎山　在府治東南九十里¶
　　滴水厓　一名珍珠厓在府治東南一百三十里¶
　　灤河流經其下山勢盤旋數十里松栢叢欝積翠¶
　　成屏臨河石壁削立山腰有洞流泉瑽琤若珠璣¶
　　迸落故名¶
<pb:KR2k0035_WYG_065-7a>¶
　　僧冠峰　在府治南稍東二十六里舊名僧官㡌¶
　　山乾隆三十九年¶
賜今名峰形如毘盧覆頂土人以雲氣聚散占晴雨之¶
　　騐輙應¶
　　青雲山　在府治南稍東一百二十里白河之旁¶
　　林木翳蔚泉響潺然出叢薄中雲峰寺建其上¶
　　烏龍山　在府治東南二百五十里古盧龍山也¶
　　盧龍塞當在其地¶
<pb:KR2k0035_WYG_065-7b>¶
　　酈道元水經注盧龍之險峻阪縈折故有九䋫之¶
　　名矣¶
　　　按盧為黒色烏字義同音屬近似更以盧龍塞¶
　　　証之方位亦合水經注濡水東南逕盧龍塞塞¶
　　　道自無終縣東出渡濡水向林蘭陘東至清陘¶
　　　濡水即今灤河至承徳府之東南境迤折而入¶
　　　邊牆所謂濡水又東南境逕盧龍塞也無終即¶
　　　遵化州在承徳府南境邊内所謂塞道自無終¶
<pb:KR2k0035_WYG_065-8a>¶
　　　縣東出也塞固以山得名境地自當毗接今烏¶
　　　龍山在承徳府本境西南與灤河入邊處東西¶
　　　相望也况盧龍塞古稱長塹今灤河入邊處當¶
　　　永平府西北之潘家口為盧龍東塞魏志盧龍¶
　　　塞與密雲山綿亘不遠當今密雲縣西北與居¶
　　　庸塞相連為盧龍西塞今烏龍山正當長塹之¶
　　　中附近東塞也又庾杲之注揚都賦言盧龍山¶
　　　在罡城北平罡即平剛漢属右北平郡班書平¶
<pb:KR2k0035_WYG_065-8b>¶
　　　剛無終二縣接叙則平剛亦應在遵化州境適¶
　　　與烏龍山南北相直庾杲之所言不盡無據酈¶
　　　道元譏其孟浪失實過矣若水經注又載燕景¶
　　　昭元璽二年遣將軍步渾治盧龍塞焚山刋石¶
　　　令通方軌刻石嶺上以紀事功則不必定在烏¶
　　　龍山矣¶
　　青松梁　在府治南五十里¶
　　鳯凰嶺　在府治南二十五里與青松梁相接皆¶
<pb:KR2k0035_WYG_065-9a>¶
　　　在灤河之南¶
　　　尖㡌山　在府治南一百八十里其南接遵化州¶
　　　界¶
　　　廣仁嶺　在熱河¶
　　行宫西十四里府治西十一里嶺之西南即灤平縣¶
　　　境自灤平縣治至熱河為¶
　輦路經行之處康熙五十七年¶
聖祖仁皇帝發帑開治徑路平坦¶
<pb:KR2k0035_WYG_065-9b>¶
賜名廣仁嶺勒碑山上東麓建¶
萬夀亭三十八年建碑亭一恭鐫¶
　御製雨中乗輿過廣仁嶺詩凡山莊西境諸山皆與廣¶
　　　仁嶺綿亘相接¶
　　　王曽行程錄過烏灤河又過墨斗嶺亦名渡雲嶺¶
　　　長二十里許¶
　　　曽公亮武經總要北安州有墨㪷嶺在徳勝嶺北¶
　　　百二十里¶
<pb:KR2k0035_WYG_065-10a>¶
　　　按遼北安州城在今豐寧縣東境之波羅河屯¶
　　　(詳建置/沿革門)廣仁嶺在灤河之北正當遼北安州境¶
　　　内應為古墨斗嶺斗與㪷特傳冩不同耳¶
御製詩¶
　　雨中乗輿過廣仁嶺(癸巳/)¶
雲羃山頭雨復施路經橫嶺引閒思身先策馬恒劼昔¶
年長(上/聲)乘輿亦順時(曩時行幸山莊啓蹕日即乗馬至/迴鑾始間乗輿然遇天雨及過嶺)¶
(則仍乗馬兹春秋已逾六旬雨中嶺路泥滑因乗/輿以過非尚逸而惡勞順時愼養之道宜如是也)瀑響¶
<pb:KR2k0035_WYG_065-10b>¶
千巖奔渒□烟迷萬樹幻離竒僕臣跋涉胥勤職行賞¶
旌勞例有之¶
　　風雲嶺　在熱河¶
　行宫西北三里府治西北六里其北即獅子嶺¶
　　獅子嶺　在熱河¶
　行宫北五里府治西北九里嶺勢竒偉如狻猊頫聴¶
　　帖依蓮座故名嶺下獅子園嶺之東地勢閎敞名¶
　　獅子溝凡普陀宗乗廟諸巨刹多建于此(詳見寺/廟門)¶
<pb:KR2k0035_WYG_065-11a>¶
　　　金山　在府治西北五十里山勢髙聳東與黒山¶
　　　對峙¶
　　　黒山　在府治西北四十五里山脈周圍數十里¶
　　　一峯拔起髙出羣山石色如黳故名¶
　　　　按凡附近熱河諸山皆金山黒山支派所分¶
聖祖御製避暑山莊記所云金山發脈又北枕雙峰詩序¶
　　　所云西北金山東北黒山者是也¶
　　　大黒山　在府治北一百八十餘里當張三營西¶
<pb:KR2k0035_WYG_065-11b>¶
　　　北高二十餘丈周百餘里複嶂懸崖烟嵐蒸欝遥¶
　　　望□然伊遜河自北來流繞其足¶
　　　　按此即古陰山分支也陰山自河套之西北蜿¶
　　　　蜒東走經承徳府全境之北其正幹為興安嶺¶
　　　　是山在承徳府北境形勢雄峻附属興安自是¶
　　　　而北直接圍埸内諸山蓋陰山逺脈經行旁絡¶
　　　　之處凡府属迤北諸山視此¶
　　　盤道梁　在府治北境唐三營之東北¶
<pb:KR2k0035_WYG_065-12a>¶
　　　象鼻山　在府治北稍東四十四里山勢墮長形¶
　　　如象鼻故名¶
　　　湯山　在府治東北八十里山出湯泉流入賽音¶
　　　河¶
聖祖嘗駐蹕于此建龍尊王佛廟有¶
御製碑記(恭載寺/廟門)¶
　　　橫道梁　在府治東北茅溝汛境内窰溝之北茅¶
　　　溝河流經其西¶
<pb:KR2k0035_WYG_065-12b>¶
　　灤平縣(即喀喇/河屯㕔)¶
　　　雙塔山　在喀喇河屯¶
　　行宫東北八里灤平縣治北八里大小二峯矗立百¶
　　　餘丈如窣堵波髙下相亞其一峯中開三孔表裏¶
　　　通明¶
　御製詩¶
　　　雙塔山(癸酉/)¶
　雙峯聳翠肖浮圖鹿苑當年了不殊入影東西照灤水¶
<pb:KR2k0035_WYG_065-13a>¶
挿雲南北擬明湖¶
　　葦峪嶺　在喀喇河屯¶
　行宫西南十五里灤平縣治西十里自王家營至喀¶
　　喇河屯¶
輦道必經又巴克什營北亦有葦峪土人稱為西葦峪¶
御製詩¶
　　過葦峪嶺(癸巳/)¶
塞外地勢殊山多平原少一嶺界兩溪縈繆相環抱土¶
<pb:KR2k0035_WYG_065-13b>¶
人刀而耕高低遍巖表美惡雖非齊亦自足溫飽葦峪¶
兹過嶺沿路農功考頗覺遜迤南春膏知霑少近乃陣¶
雨作稚禾始有秒為(去/聲)之復望霖曷惠心黙禱羽林却¶
喜晴云弗致行潦明當至山莊雨不為遲好我意汝當¶
知汝私我亦曉¶
　　葦峪(甲午/)¶
葦峪迤北閱田功缺澤去年同一望却因昨夜得&KR1204;雨¶
迴蘇綠意㸔無恙客嵗黒城始遇霖(喀喇河屯即漢語/黒城在葦峪北去)¶
<pb:KR2k0035_WYG_065-14a>¶
(嵗駐行宫/時夜雨)早祇一宿那殊狀(兹於常山峪即遇/雨較去嵗早一日)復思今¶
夏啓鑾晩以是較則反遲宕(昨嵗以五月初八日啟鑾/今年則於五月十六日較)¶
(遲八日而以距夏至後日/期計之反為早五日也)設更衡之夏至節日雖為晚¶
時早償較長論短總縁農惟殷䖍祝屢綏貺¶
　　駝峰　在灤平縣治西南一峰聳峙形似槖駝故¶
　　名¶
御製詩¶
　　駝峰歌(壬辰/)¶
<pb:KR2k0035_WYG_065-14b>¶
青山白雲宜目騁一峰遥見峙横嶺問之其名曰駝峯¶
昴首聳背還引領有如此哉造物竒以弗意匠匠肖之¶
誰能翠釡食单列更鮮錦篇掞麗詞此地此名兩相當¶
嶽嶽立向西南望意有未忘用有殊即今沙漠耕桑暢¶
我亦因之繫於訪¶
　　小黃土梁　在灤平縣治西南二十里較常山峪¶
　　西南之黃土梁形勢稍亞¶
　　三道梁　在灤平縣治西南五十里¶
<pb:KR2k0035_WYG_065-15a>¶
　　鞍子嶺　在灤平縣治西南六十二里又大水峪¶
　　口外白河之旁亦有鞍子嶺為灤平縣最西南境¶
　　常山峪　在灤平縣治西南七十里嶺勢迴環如¶
　　列屏障¶
　行宫建於麓正據其勝¶
　　竒山　在灤平縣治西南常山峪北距官道七里¶
　　峯勢中開狀如擘裂¶
　　黃土梁　在灤平縣治西南八十里常山峪西南¶
<pb:KR2k0035_WYG_065-15b>¶
　　十里¶
　　青石梁　在灤平縣治西南九十里與黄土梁形¶
　　勢相連自兩間房至常山峪群峰綿亘青石梁最¶
　　峭拔高出諸山之上¶
御製詩¶
　　過青石梁(甲申/)¶
石棧隆崇雲裏盤北來屈指最髙巒昨朝細雨不成陣¶
今日晴空廻覺寛過嶺東西異流水策驄上下一征鞍¶
<pb:KR2k0035_WYG_065-16a>¶
　剗脩嵗久塗臻坦可復誰歌行路難¶
　　　過青石梁(丙戌/)¶
　塞山過雨曉猶雲隱現諸峯濯黛紋為喜農功益茂實¶
　何妨旅景自殷勤近藩已有聯翩至一體曽無内外分¶
祖訓聰聴仰深意髙談底更事云云¶
　　　青石梁(丁亥/)¶
　石梁嵗往還佳景稱逰攀馬足若無路雲頭復有山飛¶
　流垂振鷺野卉鎻孱顔更喜逢秋霽都㤀行旅艱¶
<pb:KR2k0035_WYG_065-16b>¶
　　　雨中過青石梁(戊子/)¶
　夜雨連纎曉未収製衣(六書正譌/雨衣謂製)亦復發行騶途中霶¶
　霈乃愈甚馬上逍遥那可留荔阪都成千瀑落蘭蹊忽¶
　作一川流石梁過不逾十里别館常山稱(去/聲)憩休(下青/石梁)¶
　(復過一黃土坎即常/山峪行宫計里甚近)¶
　　　雨過青石梁(十月初四/日辛夘)¶
　徹夜連纎曉未晴輕輿已備御而行(自辛酉秋狩以来/雖甚雨雪皆乘馬)¶
　(過青石梁而行今晨以值雨所司備輕輿遂御之昨木/蘭中曉往獵埸亦有乗輿以行之日雖從衆請自愧不)¶
<pb:KR2k0035_WYG_065-17a>¶
　(如少/年耳)順時養體欽¶
天道漸石膠車騐物情宜雪雨零候縁暖(往年此際闗外/已作雪今嵗氣)¶
　(暖故/仍雨)降髙卑就谷循平披煙南望慰心處潤透冬田麥¶
　始萌¶
　　　過青石梁(壬辰/)¶
　曉行塞雲佈四宇意謂靈山或施雨須臾雲歛快開晴¶
　濯濯螺峰秀爾許﨑嶇砟硌凡千盤登逈造極眼界寛¶
　隆崇大幹東南去亦如瀛海蒼漫漫升覺路長降路短¶
<pb:KR2k0035_WYG_065-17b>¶
　北髙於南信非誕麥尚未収禾黍芃愛此宜𤾉著鞭&KR0180;¶
　　　星龕巖　在灤平縣治西稍北五十三里¶
聖祖仁皇帝御題巖名巖間鐫石佛像三有寺名星龕巖¶
　　　寺¶
　　　喇嘛洞　在灤平縣治西七十里石洞中虗形如¶
　　　廣厦¶
　　　偏嶺　有前後二嶺後偏嶺在灤平縣西一百里¶
　　　當鞍匠屯之南又南為前偏嶺¶
<pb:KR2k0035_WYG_065-18a>¶
　　王曽行程録過偏槍嶺四十里至卧如來館過烏¶
　　灤河¶
　　　按偏嶺即行程録所載偏槍嶺烏灤河即今灤¶
　　　河偏嶺在喇嘛洞西三十里外疑喇嘛洞即卧¶
　　　如來館之舊也¶
　　十八盤嶺　有大小二嶺大十八盤嶺在灤平縣¶
　　西南一百十里其南四為小十八盤嶺¶
　　王曽行程録出古北口度徳勝嶺盤道數層俗名¶
<pb:KR2k0035_WYG_065-18b>¶
　　思鄉嶺¶
　　　按十八盤嶺在古北口外直北境磴道迴盤應¶
　　　即行程録所云徳勝嶺也¶
　　火石嶺　在灤平縣西南二百三十里白馬闗口¶
　　外¶
　　挿箭嶺　在灤平縣西南二百四十里髙家營北¶
　　潮河流經其西¶
　　七道嶺　在灤平縣西南二百五十里¶
<pb:KR2k0035_WYG_065-19a>¶
　　椵樹嶺　在灤平縣西南二百五十餘里潮河流¶
　　經其麓¶
　　五道梁　在灤平縣西二百三十里¶
　　廟兒梁　在灤平縣西三百里¶
　豐寧縣(即四/旗㕔)¶
　　元寶山　在鑲白旗土城子(即豐寧/縣治)東稍南十五¶
　　里山形中凹旁峻以形似得名¶
　　　按豐寧縣治在鑲白旗土城子所属四旗分地¶
<pb:KR2k0035_WYG_065-19b>¶
　　　如前四旗㕔之制兹編次境内諸山仍按四旗¶
　　　所属分載方位道里以期明晰云¶
　　博羅梁　在鑲白旗土城子南六十里其南即灤¶
　　平縣界¶
　　官兒嶺　在鑲白旗土城子西南二十里其西南¶
　　即鑲黃旗界¶
　　鐡家伙梁　在鑲白旗土城子西六十里其西即¶
　　鑲黃旗界¶
<pb:KR2k0035_WYG_065-20a>¶
　　赫山　在鑲白旗土城子西稍北二十五里錫喇¶
　　塔拉川之西山峯峭拔林木蔚然為縣西勝境¶
　　五峰山　在鑲白旗土城子東北九十里五峰環¶
　　列澗壑深幽山有興隆寺¶
　　白雲山　在鑲白旗土城子東北一百二十里山¶
　　腹一泉自洞中流出最為清冽¶
　　筆架山　在正藍旗黃姑屯(即波羅/河屯)東稍北十里¶
　　山正當波羅河屯¶
<pb:KR2k0035_WYG_065-20b>¶
　行宫之東三峰列峙中翹旁亞作筆架形¶
御製詩¶
　　筆架峰(戊寅/)¶
筆架三峯逈出群支天萬古翠嶙峋宣毫湘管難堪倚¶
合付尋常腹藁人¶
化工著意玉雕鎪肯使詞人弄筆頭李白若曽經到此¶
不知竒句幾多留¶
　　於波羅河屯詠東山筆架峯(戊子/)¶
<pb:KR2k0035_WYG_065-21a>¶
天開地闢此遺踪未許南人弄藻鋒笑彼珊瑚誇寶重¶
鎮兹鉢捺永提封祗今來往常凝望自古詩文必有宗¶
不是杜韓大手筆誰當佳作倚高峯¶
　文昌襍録云契丹謂住坐處曰捺鉢按遼之後即今¶
　索倫其語與滿洲有相同者國語謂住處曰巴納若¶
　作鉢捺尚可云音譯之訛乃并顛倒其文則失之益¶
　逺矣總由彼時中國人言語不相通習信手妄書不¶
　自知其舛謬即如金遼元三史中𩔗此者難以枚舉¶
<pb:KR2k0035_WYG_065-21b>¶
　將悉為改譯而稗野流𫝊則經用始能辨訂耳¶
　　&KR0785;瓏峯　在中闗¶
　行宫東十五里正藍旗黃姑屯東稍南六十里舊名¶
　　興隆山山峯嵌空有洞西向深十六丈許隙光穿¶
　　透非雕鏤所及乾隆十九年七月¶
巡蹕經臨其地因¶
賜今名¶
御製詩¶
<pb:KR2k0035_WYG_065-22a>¶
　　&KR0785;瓏峰(有序/甲戌)¶
　　過中闗行宫迤東十餘里有峰拔地㠎嶫崒嵂望¶
　　若翠屏嵌空虗洞似僊人之所棲止名之曰&KR0785;瓏¶
　　而係以詩¶
朝催行騎縁谷東新程逐處咨民風沼岡度澗凡幾重¶
路右遥見凌霄峰巍乎氣象廻不同羣山拱伏孰與京¶
(叶/)倚天拔地超哉雄嵌空洞穴宛轉通嶊崣嶻嶭森巃¶
䓗竒葩真樹那可名(叶/)幻以雲氣鬱豐隆石户儼開守¶
<pb:KR2k0035_WYG_065-22b>¶
玉童丹竈碧火其燄紅垂垂鐡鎖懸長空凡骨悵望難¶
尋蹤在昔下風訪崆峒塞垣荒略傳何從欣兹始遇名¶
&KR0785;瓏飛來奚事艷呉中至今吟咏紛莫窮¶
　　固都爾呼達巴罕　在正藍旗黄姑屯東固都爾¶
　　呼河經流其旁故名山脈始于官家厰蜿蜒而南¶
　　至中闗綿亘百餘里¶
　　雲光洞　在正藍旗黃姑屯南四十里山勢阻深¶
　　其右有泉從石間出東南流㑹入固都爾呼河山¶
<pb:KR2k0035_WYG_065-23a>¶
　　　麓有洞嵌空康熙六十一年就洞建寺¶
聖祖仁皇帝賜額曰雲寶珠光故即以雲光名洞¶
　　　金厰梁　在正藍旗黃姑屯南稍東三十里¶
　　　赤土梁　在正藍旗黃姑屯南十里¶
　　　苔山　在波羅河屯¶
　　行宫之西正藍旗黄姑屯西北伊遜河之北有浮屠¶
　　　三級髙矗峯頂東則伊遜河西則伊瑪圖河蜿蜒¶
　　　如帶夾流山下¶
<pb:KR2k0035_WYG_065-23b>¶
　　　平頂山　在正藍旗黃姑屯東北七十五里頂平¶
　　　如砥而石壁劖削每白雲滃然瀰漫峰頂則山雨¶
　　　立至土人以為占候此山綿亘廣逺其北即圍塲¶
　　　界¶
　　　　按遼史地理志載髙州有平頂山遼髙州為赤¶
　　　　峰縣境今豐寧縣為遼北安州地與髙州方位¶
　　　　不合盖山名偶同也¶
　　　大對山　在正白旗郭家屯東南五十五里灤河¶
<pb:KR2k0035_WYG_065-24a>¶
　　流經其下¶
　　黒山　在正白旗郭家屯西南二十五里¶
　　沙爾呼山　在正白旗郭家屯西稍南八十里錫¶
　　喇塔拉川即興州河發源於此其西即鑲黃旗界¶
　　鳯凰山　在正白旗郭家屯西北灤河之北¶
　　喇嘛山　在正白旗郭家屯北三里半山石洞一¶
　　仄徑沿縁盤紆而上林壑幽絶¶
　　湯山　在正白旗郭家屯北三十五里山有温泉¶
<pb:KR2k0035_WYG_065-24b>¶
　　東南流入小灤河¶
　　窟窿山　在正白旗郭家屯北三十五里三峯屹¶
　　立有石穴在三峯間故名¶
　　半壁山　在正白旗郭家屯北六十里石壁陡削¶
　　形若堵牆小灤河流經其下其北即圍塲界¶
　　龍泉山　在鑲黄旗大閣兒東稍南五十里有大¶
　　小龍潭三水從石罅中出三潭&KR0589;注東南流入潮¶
　　河¶
<pb:KR2k0035_WYG_065-25a>¶
　　塔山　在鑲黄旗大閣兒東南六十里山有古塔¶
　　一¶
　　白雲洞　在鑲黃旗大閣兒東南七十五里亦名¶
　　朝陽洞洞頂有雙瀑對懸飛流樹杪洞内有神像¶
　　鐫額曰寶華䑓不知何時書外種山桃百餘株春¶
　　時霏紅掩映尤増勝致¶
　　㡌山　在鑲黃旗大閣兒南稍西六十里山有石¶
　　柱髙百尺三巨石叠立其上形若峩冠¶
<pb:KR2k0035_WYG_065-25b>¶
　　湯山　在鑲黃旗大閣兒西南四十里山出温泉¶
　　洪湯寺建其側土人稱其地為湯上湯河發源于¶
　　此¶
　　　按此與正白旗之湯山别考水經注沽水東南¶
　　　右合髙峰水又西南流出山沽水即今白河髙¶
　　　峰水即今湯河(詳見/水門)湯河發源于湯山則山即¶
　　　髙峰之舊矣¶
　　平西梁　在鑲黃旗大閣兒西南八十五里其西¶
<pb:KR2k0035_WYG_065-26a>¶
　　即獨石口㕔界¶
　　大草坪梁　在鑲黃旗大閣兒西南八十餘里其¶
　　西即獨石口㕔界¶
　　　按舊一統志謂李文忠敗元兵于駱駝山即此¶
　　　然考文忠當日出居庸趨開平為今之多倫諾¶
　　　爾迂道至此恐未必然也¶
　　十八盤嶺　在鑲黃旗大閣兒西一百三十里其¶
　　西即獨石口㕔界¶
<pb:KR2k0035_WYG_065-26b>¶
　　　按此與灤平縣属之十八盤嶺别又考元周伯¶
　　　琦扈從詩注曰入黒谷過色澤嶺髙峻曲折凡¶
　　　十八盤伯琦所經由今獨石口外迤東而行正¶
　　　厯今豐寧縣西境此十八盤嶺疑即色澤嶺¶
　　伊克達巴罕　在鑲黃旗大閣兒西北一百二十¶
　　里其西即獨石口㕔界¶
　　喇嘛山　在鑲黃旗大閣兒北稍西六十里羣峯¶
　　迴合有月珠寺建其上金碧觚稜隱出林杪最為¶
<pb:KR2k0035_WYG_065-27a>¶
　　幽勝¶
　　　按此與正白旗之喇嘛山别¶
　　巴顔哈達　在鑲黃旗大閣兒北稍西一百三十¶
　　里¶
　　韭菜梁　在鑲黃旗大閣兒西北一百八十里灤¶
　　河流經其下¶
　　僧機圖達巴罕　在鑲黃旗大閣兒北二百十里¶
　　其北即多倫諾爾㕔界¶
<pb:KR2k0035_WYG_065-27b>¶
　　平頂山　在鑲黃旗大閣兒東北六十里山勢綿¶
　　亘其東北與正白旗之沙爾呼山相接¶
　　　按此與正藍旗之平頂山别¶
　　大黒山　在鑲黃旗大閣兒東北九十里¶
　　青石拉綿山　在鑲黃旗大閣兒東北一百八十¶
　　里土人亦稱為大山綿亘數十里其北即圍塲界¶
　　天財梁　在鑲黃旗大閣兒東北一百九十里亦¶
　　名官道梁¶
<pb:KR2k0035_WYG_065-28a>¶
　¶
　¶
　¶
　¶
　¶
　¶
　¶
　¶
<pb:KR2k0035_WYG_065-28b>¶
　¶
　¶
　¶
　¶
　¶
　¶
　¶
欽定熱河志卷六十五¶
