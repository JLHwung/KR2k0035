# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:17.009208
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷八十九
<pb:KR2k0035_WYG_089-1a>¶
欽定四庫全書¶
欽定熱河志卷八十九¶
　人物三¶
　元¶
　　巴圖爾(舊作㧞都/兒今改正)　元史巴圖爾𫝊巴圖爾額依¶
　　蘇(舊作阿速/今改正)氏世居上都宜興憲宗在潛邸與兄¶
　　鄂齊爾巴罕(舊作兀作兒/不罕今改正)及馬特爾斯(舊作馬塔/兒沙今改)¶
　　(正/)帥衆來歸巴圖爾從征李璮圍濟南身二十餘¶
<pb:KR2k0035_WYG_089-1b>¶
　　戰世祖嘉其能常居左右㝷於阿克塔布台(舊作/塔不)¶
　　(台今/改正)南征又以功受賞師還言於帝曰臣願從軍¶
　　為國效死世祖留之仍命充巴克實(舊作孛可/孫今改正)兼¶
　　領阿克蘇(舊作阿速/今改正)軍御馬必令鞚引授廣威將¶
　　軍後衛親軍副都指揮使賜虎符從征納延(舊作/乃顔)¶
　　(今改/正)於伊綿(舊作亦迷/今改正)河擒僉嘉努(舊作僉家/奴今改正)塔¶
　　布台以歸賞鈔及衣段加定逺大將軍卒子巴濟¶
　　拉(舊作别吉/連今改正)襲至大四年河東陜西鞏昌延安燕¶
<pb:KR2k0035_WYG_089-2a>¶
　　南河北遼陽河南山東諸翼衛特黙齊(舊作探馬/赤今改正)¶
　　争草地訟者二百餘起命徃䆒之悉正其罪積官¶
　　懐逺大將軍從丞相燕特穆爾(舊作鐵木/兒今改正)擒道拉¶
　　實(舊作倒剌/沙今改正)黨額卜徳哷勒(舊作烏伯都/剌今改正)等領諸¶
　　衛軍守居庸關及諸要害地天歴元年十月王禪¶
　　兵掩至羊頭山攻破隘口勢甚張巴濟拉從丞相¶
　　擁衆奮擊之突入其軍王禪敗走文宗賜御衣二¶
　　襲三珠虎符及弓矢甲胄金帛等物旌其功尋以¶
<pb:KR2k0035_WYG_089-2b>¶
　　疾辭子伊蘇岱(舊作也速/的今改正)襲¶
　　石天應(子佐中/)　元史石天應𫝊石天應字瑞之¶
　　興中永德人善騎射豪爽不羈頗知讀書鄉里人¶
　　多歸之太祖時太師國王穆呼哩(舊作木華/黎今改正)南下¶
　　天應率衆迎謁軍門造戰攻之具臨機應變㨗出¶
　　如神以功拜龍虎衛上將軍元帥右監軍戍燕都¶
　　旗色用黑人目之曰黑軍屢從穆呼哩大小二百餘¶
　　戰常以身先士卒累功遷右副元帥征陜右假道¶
<pb:KR2k0035_WYG_089-3a>¶
　　西夏自東勝濟河南攻葭州㧞之以勁兵五千留¶
　　守葭蘆遂造舟楫建浮橋分兵四出悉定葭綏之¶
　　地移軍河中金軍潛入中條襲河中天應知之先¶
　　遣驍將呉澤伏兵要路澤勇而嗜酒是夕方醉卧¶
　　林中金兵由間道已直抵城下時兵燼後守具未¶
　　完新附者争縋而出敵乘隙入天應奮身角戰從¶
　　者四十餘騎或勸西渡河天應曰先時人諫我南¶
　　遷吾違衆而來此事急棄去是不武也縱太師不¶
<pb:KR2k0035_WYG_089-3b>¶
　　罪我何面目見同列乎今日惟死而已汝等勉之¶
　　少頃敵兵四合天應飲血力戰至日午死之穆呼¶
　　哩聞而痛惜焉子焕中知興中府事執中行軍千¶
　　户受中興中府相副官　初天應死事時弟天禹¶
　　子佐中在軍中伺敵少懈倒抽其斧反斫之突城¶
　　而出趨穆呼哩行營求得䝉古軍數千回與敵戰¶
　　敗之穆呼哩嘉其勇奏授金符行元帥尋詔將官¶
　　各就本城授興中府千户子阿旺(舊作安琬/今改正)襲職¶
<pb:KR2k0035_WYG_089-4a>¶
　　符從征大理討李璮皆有功隆興之分寧叛行省¶
　　檄阿旺討擒之累功至右衞親軍副都指揮使後¶
　　授大同等處萬户領江左新附卒萬人屯田紅城¶
　　大徳三年李萬户當戍和寧親老且病阿旺請代¶
　　其行及還以疾卒子居謙襲職後改忠翊侍衞親¶
　　軍都指揮使¶
　　　謹按元史穆呼哩𫝊天應戰死以天應子烏克¶
　　　(舊作幹可/今改正)襲領其衆其即煥中耶¶
<pb:KR2k0035_WYG_089-4b>¶
　　伊喇鼐爾(舊作移剌揑/兒今改正)子瑪努勒(舊作買努/今改正)孫¶
　　(元臣/)　元史伊喇鼐爾𫝊伊喇鼐爾契丹人也幼¶
　　有大志膂力過人沉毅多畧遼亡金以為叅議留¶
　　守等官皆辭不受聞太祖舉兵私語所親曰為國¶
　　復讎此其時也率其黨百餘人詣軍門獻十䇿帝¶
　　召見與語竒之賜名賽音筆且齊(舊作賽因必/闍赤今改正)問¶
　　生何地對曰霸州因號為霸州元帥拜兵馬都元¶
　　帥佐太師穆呼哩取北京下髙利興松義錦等二¶
<pb:KR2k0035_WYG_089-5a>¶
　　十六城破五十四寨平利州賊劉四祿及錦州賊¶
　　張致遷龍虎衛上將軍兵馬都提控元帥繼取遼¶
　　東西廣寧金復海蓋等十五城興州監州重兒反¶
　　復討平之帝遣使者詔曰自汝效順戰功日多今¶
　　賜汝金虎符居則理民有事則將從攻東平延安¶
　　圍鳳翔先登手殺數十人左臂中流矢創甚裹創¶
　　進攻迪延(舊作丹延/今改正)穆呼哩止之曰創未至死敢¶
　　自愛耶穆呼哩壯之與所乘白馬明日飾以朱纓¶
<pb:KR2k0035_WYG_089-5b>¶
　　馳突萬衆中穆呼哩乗髙見之曰此霸州元帥也¶
　　諸軍繼進金兵敗走迪延十餘城皆降遷軍民都¶
　　達嚕噶齊(舊作達魯花/赤今改正)都提控元帥兼興勝府尹¶
　　從帝征河西取甘合辛蛇等州師還復從穆呼哩¶
　　攻益都下莱膠淄等三十二城以疾歸髙州卒贈¶
　　推忠宣力保徳功臣太尉開府儀同三司上柱國¶
　　追封興國公諡武毅　鼐爾子瑪努勒早從父習¶
　　戰初入見太祖問曰汝年小能襲父爵乎對曰臣¶
<pb:KR2k0035_WYG_089-6a>¶
　　年雖小國法不小帝異其對顧左右曰此兒甚肖¶
　　乃父以為髙州等處達嚕噶齊兼征行萬户命攻¶
　　髙麗花凉城監軍張翼劉霸都殞於敵馬努勒怒¶
　　曰兩將䧟賊義不獨生趨出戰破之誅首將撫安¶
　　其民進攻開州州將金沙宻逆戰擒之城中人出¶
　　童男女及金玉器以獻郤不受遂下龍宣雲㤗等¶
　　十四城興州趙祚反土豪楊買驢等附之命從親¶
　　王察罕台(舊作察合/台今改正)帥師討之斬賊將董蠻等圍買¶
<pb:KR2k0035_WYG_089-6b>¶
　　驢於險樹寨三月不下買奴令健卒劉五兒即寨¶
　　北小徑上大樹以䋲潛引百人登寨直前却之買¶
　　驢投崖死餘黨悉平太宗即位錄功賜金鞍良馬¶
　　從征髙麗入王京取其西京而還賜金銷甲加鎮¶
　　國上將軍征東大元帥佩金符復命出師髙麗將¶
　　行以疾卒贈推誠效義功臣榮禄大夫平章政事¶
　　追封興國公諡顯懿　瑪努勒子元臣别名哈喇¶
　　哈斯(舊作哈剌哈/孫今改正)年十六入宿衛應對進止有度¶
<pb:KR2k0035_WYG_089-7a>¶
　　世祖謂丞相和爾和(舊作和魯/火今改正)孫曰此勲臣子非¶
　　凡器也以為集賽筆且齊襲千户將其父軍從伐¶
　　宋攻淮西戍清口取𤓰州下通㤗累有功至元十¶
　　二年從丞相巴延(舊作伯顔/今改正)平宋進階武毅將軍¶
　　中衛親軍總管佩金虎符珠爾噶台(舊作只兒瓦/台今改正)¶
　　叛圍應昌府時皇女魯國公主在圍中元臣以所¶
　　部軍馳撃珠爾噶台敗走追至魚兒濼擒之公主¶
　　賜賚甚厚奏請暫留鎮應昌以安反側居一嵗召¶
<pb:KR2k0035_WYG_089-7b>¶
　　至京師遷明威將軍後衛親軍副軍副都指揮使¶
　　還鎮應昌又三嵗召還加昭勇大將軍帝以所籍¶
　　入權臣家婦賜之元臣辭曰臣家世清素不敢自¶
　　汚帝嘉歎不已進昭毅大將軍同僉江淮行樞宻¶
　　院事罷歸髙州帝親征納延元臣率家僮五十人¶
　　見行在所願效前驅移僉湖廣行樞宻院時溪洞¶
　　施容等州蠻獠作亂元臣親入其境喻以禍福賊¶
　　首魯萬丑降卒官贈安逺功臣龍虎衛上將軍同¶
<pb:KR2k0035_WYG_089-8a>¶
　　知樞宻院事追封興國公諡忠靖子迪中奉大夫¶
　　湖廣宣慰使都元帥¶
　　　謹按金之霸州屬中都元之霸州屬大都皆燕¶
　　　地而𫝊於鼐爾稱得疾歸髙州於元臣亦稱罷¶
　　　歸髙州髙州元屬興中遼金俱有霸州彰武軍¶
　　　之名其為興中之霸州無疑¶
　　何實　元史何實𫝊何實字誠卿其先北京人曾¶
　　祖摶霄雄於貲好施與鄉里稱善人祖鼎敬父道¶
<pb:KR2k0035_WYG_089-8b>¶
　　忠仕金為北京留守實少孤依叔父居氣節不凡¶
　　家人常入卧内見一青蛇蜿蜒衣被中駴視乃實¶
　　也及長通諸國譯語驍勇善騎射倜黨不羈逺近¶
　　慕其雄畧咸歸心焉中原盗起錦州張鯨自立為¶
　　臨海郡王遣使納欵以叛伏誅鯨弟致初以叛謀¶
　　於實實厲聲叱曰天之運數在朔方汝等恣為不¶
　　軌徒自斃耳乃籍户口一萬募兵三千來歸大將¶
　　穆呼哩與論兵事竒變百出欣躍稱賞遂引見太¶
<pb:KR2k0035_WYG_089-9a>¶
　　祖獻軍民之數帝大悦命從穆呼哩選充前鋒以¶
　　功為帳前軍馬都彈壓穆呼哩東下齊數郡使實¶
　　帥師四千取燕南齊西之地遷兵馬都鎮撫從取¶
　　大同鴈門石隰等州悉平之引兵掠太原平陽河¶
　　中京兆諸城所向欵附録功為元帥左監軍穆呼¶
　　哩卒子博囉(舊作孛魯/今改正)嗣武仙復叛據邢實帥師¶
　　五千破之軍令嚴肅博囉命戍邢多善政邢民敬¶
　　如神明博囉征西夏以實分兵攻汴陳蔡唐鄧許¶
<pb:KR2k0035_WYG_089-9b>¶
　　鈞睢鄭亳潁所至有功復命駐兵邢州分織匠五¶
　　百户置局課織賜金虎符便宜行元帥府事邢因¶
　　武仙之亂嵗屢饑請移匠局於博博囉從之太宗¶
　　數召入見賜坐與論軍中故事良久曰思卿效力¶
　　有年朕欲授以征行元帥後當重任實叩頭願辭¶
　　監軍之職幸得元佩金符督治工匠嵗獻職幣優¶
　　㳺以終身帝不悦令射不能宻使人覘之實臂果¶
　　不能舉始可其奏取金符親賜之授以漢字宣命¶
<pb:KR2k0035_WYG_089-10a>¶
　　充御用局人匠達嚕噶齊子孫世其爵遣歸卒於¶
　　博子九人孫十七人子崇禮授應奉翰林文字從¶
　　仕郎同知制誥兼國史院編修官¶
　　劉亨安　元史劉亨安𫝊劉亨安其先范陽人後¶
　　遷遼東川州初太師國王穆呼哩經略遼東兄世¶
　　英率宗族鄉人𨽻麾下分兵收燕趙雲朔河東以¶
　　功充行軍副總管平陽諸郡被兵之餘民物空竭¶
　　世英言於王曰自古建國以民為本今河東殺掠¶
<pb:KR2k0035_WYG_089-10b>¶
　　殆盡異日我師復來孰給轉輸收存卹亡此時也¶
　　王善之以綘州邊地難其人奏授世英綘州節度¶
　　使兼行帥府事卒於師無子博囉命其族兄徳仁¶
　　襲職金將伊喇副樞功綘州城䧟死之穆呼哩承¶
　　制命亨安領其衆奏賜金虎符授鎮國上將軍綘¶
　　州節度使行元帥府事兼觀察使從王師渡河入¶
　　關會大軍於鈞州敗金人於三綘山既而宋兵二¶
　　十萬攻汴將趨洛都亨安往拒之宋師奔潰追擊¶
<pb:KR2k0035_WYG_089-11a>¶
　　百餘都元帥塔海征巴蜀出竒制勝戰功居多進¶
　　圍成都亨安為先鋒大破之於城西生擒宋將陳¶
　　侍郎有喬長官與亨安争功未㡬攻城喬為砲所¶
　　傷亨安負之以出喬感愧從軍十年累著勲伐所¶
　　獲金帛悉推與將佐士卒咸樂為用卒子貞嗣職¶
　　孫三人宏彊弴¶
　　田雄　元史田雄𫝊田雄字毅英北京人也㓜孤¶
　　能樹立以驍勇善騎射知名金末署軍都統太祖¶
<pb:KR2k0035_WYG_089-11b>¶
　　至北京率衆出降𨽻太師國王穆呼哩麾下從征¶
　　興中廣寧諸郡有功穆呼哩承制授雄隰吉州刺¶
　　史兼鎮戎軍節度使行都元帥府事平汾西霍山¶
　　諸柵以穆呼哩命授河中帥聴石天應節制太宗¶
　　時從攻西河興元䕫萬諸州論功尤最賜金符授¶
　　行軍千户召為御前先鋒項之使攻破楨州雷家¶
　　堡奉㫖招納河南降附得户十三萬七千有竒民¶
　　皆安堵而别部將校縱兵虜掠民惶懼悔降雄力¶
<pb:KR2k0035_WYG_089-12a>¶
　　為救䕶至出已財與之民得免害授鎮撫陜西總¶
　　管京兆等路事時關中苦於兵革郡縣蕭然雄披¶
　　荆棘立官府開陳禍福招徠四山堡砦之未降者¶
　　獲其人皆慰遣之由是來附者日衆雄乃教民力¶
　　田京兆大治事聞賜金符定宗時入覲於和林以¶
　　疾卒後追封西秦王子八人大明襲職知京兆等¶
　　路都總管府事¶
　　姚樞　元史姚樞𫝊姚樞字公茂栁城人後遷洛¶
<pb:KR2k0035_WYG_089-12b>¶
　　陽少力學楊惟中與之偕覲太宗世祖在潛邸遣¶
　　趙璧召至大喜待以客禮詢治道樞為書數千言¶
　　陳治平大經及救時之弊即位立十道宣撫使以¶
　　樞使東平拜太子太師樞曰皇太子未立安可先¶
　　有太師改大司農拜中書左丞昭文館大學士翰¶
　　林學士承㫖卒謚曰文獻子煒仕為平章政事從¶
　　子燧官至翰林學士承㫖以文章大家知名卒謚¶
　　曰從¶
<pb:KR2k0035_WYG_089-13a>¶
　　　謹按元無栁城縣盖元史成于倉卒偶沿志狀¶
　　　用古地名又樞兄子燧元史亦有𫝊因生長在¶
　　　洛陽故未采入他如金之圖克坦(舊作徒單/今改正)克¶
　　　寧其先金源縣人元圖圖爾噶(舊作吐吐/哈今改正)其先¶
　　　居武平北折連州劉濬其先興州人皆占籍他¶
　　　處已乆如斯𩔗者概不泛列¶
　　趙炳　元史趙炳𫝊趙炳字彦明惠州灤陽人父¶
　　宏有勇畧國初為征行兵馬都元帥積階奉國上¶
<pb:KR2k0035_WYG_089-13b>¶
　　將軍炳㓜失怙恃鞠於從兄嵗饑往平州就食遇¶
　　盗欲殺之兄解衣就縛炳年十二泣請代兄盗驚¶
　　異舍去甫冠以勲閥之子侍世祖於潛邸恪勤不¶
　　怠遂䝉眷遇世祖次桓撫間以炳為撫州長中統¶
　　元年命判北京宣撫司事北京控制遼東畨夷雜¶
　　處號稱難治時叅知政事楊果為宣撫使聞炳至¶
　　喜曰吾屬無憂矣李璮叛㨿濟南炳請討之將千¶
　　人獨當北面所俘獲即縱遣去曰脅從之徒不足¶
<pb:KR2k0035_WYG_089-14a>¶
　　治也入為刑部侍郎兼中書省斷事官濟南妖民¶
　　作亂賜金虎符加昭勇大將軍濟南路總管炳至¶
　　止罪首惡餘黨解散嵗凶發廪賑民而後以聞遷¶
　　遼東提刑按察使豪猾屏迹帝念關中重地思得¶
　　剛鯁舊臣以臨之授炳京兆路總管兼府尹皇子¶
　　安西王開府於秦詔治宮室悉聼炳裁制府吏卒¶
　　横慕擾民者即繩以法王命曰後有犯者勿復啟¶
　　請若自處之由是悉斂迹關民以安加鎮國上將¶
<pb:KR2k0035_WYG_089-14b>¶
　　軍安西王相秋被㫖入見便殿勞之曰卿去數載¶
　　衰白若此關中事煩可知己詢及民間利病炳悉¶
　　陳之因言王薨後運使郭琮郎中郭叔雲竊弄威¶
　　柄改中奉大夫安西王相兼陜西五路西蜀四川¶
　　課程屯田事餘軄如故即令乗𫝊往按琮等琮假¶
　　嗣王㫖囚之炳子仁榮訢於上詔近待二人馳驛¶
　　脫炳且械琮黨偕來琮等留使者醉以酒先遣人¶
　　毒炳於平凉獄中其夜星隕冇聲如雷帝聞之撫¶
<pb:KR2k0035_WYG_089-15a>¶
　　髀歎曰失我良臣琮等至帝親鞫問盡得其情命¶
　　仁榮手刃琮叔雲於東城籍其家以付仁榮對曰¶
　　不共戴天之人所蓄物皆取於民何忍受之别賜¶
　　鈔二萬二千五百緡為治䘮具舊制無賻臣下禮¶
　　盖殊恩也六月詔雪炳寃特贈中書左丞謚曰忠¶
　　愍子六人仁顯早亡次仁表仁榮仁旭仁舉仁軌¶
　　仁榮仕至中書平章政事餘俱登顯仕¶
　　張庭珍(弟庭瑞/)　元史張庭珍𫝊張庭珍字國寳¶
<pb:KR2k0035_WYG_089-15b>¶
　　臨潢全州人父楫金商州南倉使降太宗命監𣙜¶
　　北京等路賦課改北京都轉運使因家北京憲宗¶
　　即位以庭珍為筆且齊髙麗擅徙居海中江筆島¶
　　遣庭珍往問答言大軍嵗入侵掠避而走險不得¶
　　已也賂以金銀數千兩却之歸以狀聞帝為禁戍¶
　　兵無擅入其地髙麗以安伐宋至閬州授安撫使¶
　　世祖即位自將北伐以庭珍熟知西京入漠南路¶
　　遣立沙井諸驛兼給糧運授同僉土蕃經畧使安¶
<pb:KR2k0035_WYG_089-16a>¶
　　南入貢不時以為朝列大夫安南國達嚕噶齊佩¶
　　金符由吐蕃大理諸蠻至安南世子光昞立受詔¶
　　庭珍責之光昞惶恐下拜既曰汝官朝列我王也¶
　　相與抗禮古有之乎庭珍曰王人雖微序於諸侯¶
　　之上光昞曰既稱大國何索吾犀象庭珍曰貢獻¶
　　方物藩臣職也光昞無以對益慚憒使衛兵露刃¶
　　環立庭珍解所佩弓刀坦卧室中曰聼汝何為光¶
　　昞及羣下皆服明年遣使随入貢帝大悦授襄陽¶
<pb:KR2k0035_WYG_089-16b>¶
　　行省郎中從數騎抵南門呼宋將吕文焕語曰孤¶
　　城路絶欲以死守求空名如闔郡之人何文焕降¶
　　以功遷中順大夫宋平拜大司農卿南京路總管¶
　　兼開封府尹卒於官庭珍性清慎丞相巴延嘗語¶
　　人曰諸將渡江無不荒貪惟我與國寳始終自守¶
　　聞者以為知言弟庭瑞　庭瑞字天表㓜以功業¶
　　自許兵法地志星歴卜筮無不推究以宿衛從憲¶
　　宗伐蜀為先鋒中統二年授帥府叅議留戍青居¶
<pb:KR2k0035_WYG_089-17a>¶
　　諸軍攻開州建州庭瑞將兵築城虎嘯山扼二州¶
　　路宋將夏貴以師數萬圍之堅守踰月援兵不敢¶
　　進庭瑞度宋兵稍懈三分其兵夜刼貴營宋兵驚¶
　　潰以功授奉議大夫兵圍重慶以庭瑞練習軍事¶
　　改成都總管佩符虎舟楫兵仗糧儲皆倚以辦蜀¶
　　平陞諸蠻夷部宣慰使甚得蠻夷心授叙州等處¶
　　蠻夷部宣撫使改潭州路總管辭歸關中三年思¶
　　成都遂從漢中分家奴往居焉以疾卒¶
<pb:KR2k0035_WYG_089-17b>¶
　　王克敬　元史王克敬𫝊王克敬字叔能大寧人¶
　　㓜竒頴常戯道旁丞相旺扎勒(舊作完澤/今改正)見之曰¶
　　令器也大寧朔土習尚少文克敬獨孜孜為儒者¶
　　事既仕累遷江浙行省照磨監四明倭人互市先¶
　　是往監者懼夷情叵測嚴兵衛如待大敵克敬悉¶
　　去之撫以恩意帖然無敢譁畨陽大饑總管王都¶
　　中出廪粟賑之行省欲罪其擅發克敬曰畨陽距¶
　　此千里比待命民且死彼為仁而吾屬顧為不仁¶
<pb:KR2k0035_WYG_089-18a>¶
　　乎都中因得免拜監察御史尋遷左司都事時英¶
　　宗勵精圗治丞相拜住請更前政不便者會議中¶
　　書堂克敬首言江南包糧民貧有不能輸當罷之¶
　　兩浙煎鹽户當免其他役悉從之擢江西道亷訪¶
　　司副使轉兩浙鹽運司使首減紹興民食鹽五千¶
　　引入為吏部尚書乗𫝊至淮安墜馬居呉中養疾¶
　　元統初起為浙江行省叅知政事請罷富民承佃¶
　　江淮田從之視事五月請老年甫五十九謂人曰¶
<pb:KR2k0035_WYG_089-18b>¶
　　穴趾而峻墉必危再實之木必傷其根無功徳而¶
　　忝富貴何以異此又曰世俗喜言勿認真臨事勿¶
　　認真豈盡忠之道乎讀書有所得者輒抄為書所¶
　　著詩文奏議𫝊於世卒贈中奉大夫陜西等處行¶
　　省叅知政事追封梁郡公謚文肅子時以文學顯¶
　　歴仕中書叅知政事至左丞以翰林學士承㫖致¶
　　仕¶
　　崔敬　元史崔敬𫝊崔敬字伯恭大寧之惠州人¶
<pb:KR2k0035_WYG_089-19a>¶
　　通刑法名律之學天歴初辟御史臺察院書吏歴¶
　　刑部令史徽政院掾史遂陞中書掾用累考及格¶
　　授刑部主事遷樞宻院都事拜監察御史上疏請¶
　　迎歸太后太子全母子之情又諫巡幸上都宜御¶
　　内殿出兼山北亷訪司事按部全寧獄有李秀以¶
　　坐造偽鈔連數十人而皆與秀不相識敬疑而讞¶
　　之詢知始謀者乃大同王濁十餘年事不泄而有¶
　　司誤以秀為濁捶楚之下秀自誣服耳移文至大¶
<pb:KR2k0035_WYG_089-19b>¶
　　同果得濁至正初遷河南又遷江東所至抑豪强¶
　　惠下窮洗寃滯興學勸農百廢具舉同知大都路¶
　　總管府事直沽河淤數年中書省委敬浚治之給¶
　　鈔數萬錠募工萬人不三月告成除刑部侍郎歴¶
　　兵部尚書尋拜叅知政事行省河南復為兵部尚¶
　　書兼濟軍軍民屯田使朝廷給以鈔十萬錠㪚於¶
　　有司招致居民軍士立營屯種嵗收得百萬斛以¶
　　給邊防居嵗餘其法井井召為大司農少卿遂拜¶
<pb:KR2k0035_WYG_089-20a>¶
　　中書叅知政事盗據齊魯敬與平章政事達蘭(舊/作)¶
　　(答蘭今/改正)叅知政事阿普爾(舊作俺普/今改正)分省陵州州¶
　　乃南北要衝無城郭居民㪚處敬兼領兵刑户工¶
　　四部事供給諸軍事無不集丞相以其能上聞賜¶
　　之上尊仍命便冝行事山東郡邑之復敬之䇿居¶
　　多敬以軍馬供給浩繁民力日疲請行納粟之令¶
　　積粟百萬以給軍費民力稍蘇除山東行樞宻院¶
　　副使遷江浙行省左丞卒贈資善大夫江浙行省¶
<pb:KR2k0035_WYG_089-20b>¶
　　左丞如故諡曰忠敏¶
　　孫秀實　元史孝友傳孫秀實大寧人性剛毅喜¶
　　周人急里人王仲和嘗托秀實貸富人鈔二千錠¶
　　貧不能償棄親逃去數年其親思之疾秀實日饋¶
　　薪米存問終不樂悉為代償取劵還其親復令奴¶
　　控馬齎金訪仲和使歸父子歡聚聞者莫不嗟美¶
　　又李懐玉等貸秀實鈔一千五百錠度無以償盡¶
　　還其劵不徴事聞詔旌之¶
<pb:KR2k0035_WYG_089-21a>¶
　　劉廷讓　元史孝友𫝊劉廷讓大寧武平人至順¶
　　初北方兵起民被殺掠廷讓挈家避山中有㓜弟¶
　　方乳母王氏置之於懐兵急廷讓乃棄己子一手¶
　　抱㓜弟一手扶母疾驅得免事聞旌之¶
　　張洪範　石抹昌齡　元史孝友𫝊居喪廬墓者¶
　　有北京張洪範興中石抹昌齡¶
　列女(附/)¶
　唐¶
<pb:KR2k0035_WYG_089-21b>¶
　　宜芳公主楊氏　舊唐書元宗紀天寳四載三月¶
　　封外孫獨孤氏女為静樂公主出降契丹松漠都¶
　　督李懐節封外孫楊氏女為宜芳公主出降奚饒¶
　　樂都督李延寵九月契丹及奚酋長各殺公主舉¶
　　部落叛¶
　　　謹按宜芳公主全唐詩小𫝊作宜芬公主云公¶
　　　主本豆盧氏有才色天寳四載奚霫無主安禄¶
　　　山請立其質子以公主妻之上遣中使䕶送至¶
<pb:KR2k0035_WYG_089-22a>¶
　　　滹池驛哀怨作詩一首題屏風曰出嫁辭鄉國¶
　　　由來行路難聖恩愁遠道行路泣相㸔沙塞容¶
　　　顔盡邊隅粉黛殘妾心何所斷他日望長安其¶
　　　事蹟皆在天寳四載疑冝芬即冝芳也特一作¶
　　　楊氏一作豆盧氏未可解耳至静樂公主雖見¶
　　　唐書以無事實不録又舊唐書紀内李懐節新¶
　　　唐書契丹傳作李懐秀¶
　遼¶
<pb:KR2k0035_WYG_089-22b>¶
　　陳氏　遼史列女傳邢簡妻陳氏營州人父陘五¶
　　代時累官司徒陳氏甫笄渉通經義詩賦一覽輒¶
　　誦尤好唫咏時以女秀才名之年二十歸於簡孝¶
　　舅姑閨門和睦親黨推重有六子陳氏親教以經¶
　　後二子抱朴抱質皆以賢位宰相統和十二年卒¶
　　睿智皇后聞之嗟悼贈魯國夫人刻石以表其行¶
　　及遷祔遣使以祭論者謂貞静柔順婦道母儀始¶
　　終無歉云¶
<pb:KR2k0035_WYG_089-23a>¶
　金¶
　　姚氏　金史王維翰傳王維翰利州龍山人為定¶
　　海軍節度使避難率吏民結營堡自守力窮被執¶
　　妻姚氏亦不屈與維翰俱死詔贈芮國夫人諡貞潔¶
　元¶
　　栢都賽兒　元史文宗紀至順二年大寧和衆縣¶
　　何千妻栢都賽兒夫亡以身徇葬旌其門¶
　　趙哇兒(安氏/魏氏)　(張氏/白氏)　(劉氏/)　(謝氏/)　(蕭氏/)¶
<pb:KR2k0035_WYG_089-23b>¶
　　元史列女傳趙氏名哇兒大寧人年二十嵗夫蕭¶
　　氏病劇謂哇兒曰我死汝年少若之何哇兒曰君¶
　　幸自寛脫有不諱妾必從君地下遂命匠制巨棺¶
　　夫殁自經死家人同棺斂葬焉又有大寧趙&KR0796;兒¶
　　妻安氏陳恭妻張氏武夀妻劉氏宋敬先妻謝氏¶
　　薩里(舊作撒里/今改正)妻蕭氏興州某氏妻魏氏利州髙¶
　　托卜嘉(舊作髙塔必/也今改正)妻白氏並以早寡不忍獨生¶
　　以死從夫事聞悉命褒表或賜錢贈䘏云¶
<pb:KR2k0035_WYG_089-24a>¶
　　段氏　張羽七姫墓權厝志七姫皆良家子事浙¶
　　江省左丞滎陽潘公皆為側室及敵抵境公日臨¶
　　戰一日歸召七姫謂曰我授國重寄義不顧家脫¶
　　有不宿戒若等毋為人嗤也一姫跪而前曰主君¶
　　遇妾厚請及君時死以報遂趨入室以帨自經死¶
　　於户六人者亦相繼經死段氏大寧人年十八其¶
　　先死者也¶
　　　謹按七姫墓在蘇州府城内以段氏為大寧人¶
<pb:KR2k0035_WYG_089-24b>¶
　　　故録之¶
　　額森呼圖克(舊作也先忽/都今改正)　玉蓮　元史列女傳¶
　　額森呼圖克䝉古欽氏大寧路達魯噶齊特穆爾¶
　　巴哈(舊作鐵木兒/不花今改正)之妻以夫恩封雲中郡君夫坐¶
　　事免官居大寧至正十八年紅巾賦至與妾玉蓮¶
　　走泥寺中為賊所得令與衆婦縫衣罵曰我達魯¶
　　噶齊妻也汝曹賊也我不能為針工以從賊賊怒¶
　　殺之玉蓮因自縊者三賊併殺之先是其子旺扎¶
<pb:KR2k0035_WYG_089-25a>¶
　　勒特穆爾(舊作完者帖/木兒今譯改)年十四與父出城見執於¶
　　賊拜請以身代父死賊愛其姿秀遂挈以從乆之¶
　　乃脫歸訪母屍並玉蓮葬焉¶
　　　謹按特穆爾巴哈以免官居大寧則額森呼圖¶
　　　克與玉蓮皆為流寓人不得屬之大寧以他無¶
　　　可附故録於此¶
　¶
　¶
<pb:KR2k0035_WYG_089-25b>¶
　¶
　¶
　¶
　¶
　¶
　¶
　¶
欽定熱河志卷八十九¶
