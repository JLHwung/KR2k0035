# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.848011
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷三十五
<pb:KR2k0035_WYG_035-1a>¶
欽定四庫全書¶
欽定熱河志卷三十五¶
　行宫十一¶
　　澹泊敬誠¶
　　清舒山館¶
　　戒得堂¶
　　春好軒¶
　　静寄山房¶
<pb:KR2k0035_WYG_035-1b>¶
　　煙雨樓¶
<pb:KR2k0035_WYG_035-2a>¶
¶
<pb:KR2k0035_WYG_035-3a>¶
　　　澹泊敬誠　避暑山莊正殿凡七楹¶
聖祖御題額曰澹泊敬誠宫殿榜多鐫刻兹則恭懸¶
墨寳萬年¶
家法¶
心畫如存毎¶
　聖節臚歡逺人肆覲則¶
　御兹殿扈從臣工暨外藩蒙古拜舞趨蹌展儀盛容仰¶
堯&KR1492;之儉約溯¶
<pb:KR2k0035_WYG_035-3b>¶
虞典之精㣲恭誦¶
　宸章¶
心源遙契¶
　御書聨曰¶
先澤志欽承宵衣旰食民依心切念春雨秋暘東西壁聨¶
　　　曰四面雲山契仁夀萬家煙井念民和曰¶
祖訓式欽思日監¶
天行惟健體時乘左右配殿各五楹後殿亦五楹曰衣清¶
<pb:KR2k0035_WYG_035-4a>¶
　　　曠亦¶
聖祖御題墨寳東偏¶
　御書額曰寳筏喻聨曰法雲自䕶三乘義慧日常開四¶
　　　照花¶
　御製詩¶
　　　賦得澹泊敬誠(甲申/)¶
　處處瞻¶
奎藻殷殷仰¶
<pb:KR2k0035_WYG_035-4b>¶
聖情標言澹以泊繼曰敬兮誠明志由斯要持心在合并¶
　居存守良矱煩擾去私營(易正義序不煩/不擾澹泊不失)無欲函三契¶
　有為得一貞¶
堯茨垂永煥¶
虞典溯惟精¶
<pb:KR2k0035_WYG_035-5a>¶
¶
<pb:KR2k0035_WYG_035-6a>¶
　　　清舒山館　水心榭東北山川明瑟林樾静深以¶
　　　清舒山館為最凡五楹恭懸¶
聖祖御題内曰承慶堂¶
　御書額曰煙霞澄鮮東楹奉¶
聖祖宸翰牓曰氷奩聨曰解帶挂長松慣住山中忘鹿性¶
　　　披襟臨積水數行樹下識禽音西楹¶
　御書聨曰高擁三山臨水鑑勤思六宇上春臺内曰含¶
　　　徳齋聨二曰雲移溪樹侵書幌風動巖花㸃硯池¶
<pb:KR2k0035_WYG_035-6b>¶
　　　曰緑野明斜日青山淡晩煙後簷額曰聚雲複岫¶
　　　山房皆¶
聖祖御題西南隅别殿曰蘿月松風¶
　御製詩¶
　　　清舒山館題壁(乙丑/)¶
　逕步煙蕪緑染鞋芸牕小憩愛清佳數聲仙樂泉淙磵¶
　大塊文章花綴厓琴在壁間渾太古鹿來牕外識無懐¶
　秋蟲唧唧如相訴多少風光付蘚階¶
<pb:KR2k0035_WYG_035-7a>¶
　　清舒山館(丁夘/)¶
近樹遙峯罨翠光清秋偶此憇山房依然前嵗來遊地¶
重撚吟髭爾許長¶
山泉過雨冽而清更折枯枝松下烹一縷纔㸔林際出¶
片雲忽與半空横¶
蛩語花香秋未闌書屏書幌曉先寒泉淙劍峽琴誰弄¶
橡堕苔枰碁自彈¶
鹿來谷口窺人立魚向溪頭唼藻浮萬彚機緘歸易簡¶
<pb:KR2k0035_WYG_035-7b>¶
當前妙藴足硏搜¶
羲圖虞典陳班几流水高山寄玉琴要識清舒㝡佳處¶
一溪一壑稱人心¶
　　清舒山館(己巳/)¶
山館重來啟碧疏清秋景色果清舒巖風送爽辭紈扇¶
林鳥銜花下玉除泉出石甘堪酌茗松依庭茂稱翻書¶
今年頗覺吟情懶於此婆娑一起予¶
　　清舒山館(己巳/)¶
<pb:KR2k0035_WYG_035-8a>¶
山館從來㝡暢情開軒况值九秋清多於前度為何事¶
颯㳫空庭落葉聲¶
㝡宜觀處皆成畫於暫閒時輒詠詩設使㡬餘無二者¶
更於何處遣情思¶
霜染丹楓淡復濃扶崖鬱翠見喬松鹿鳴毎向閒牕聴¶
知在蒼煙苐㡬峯¶
潦盡寒潭清見㡳林踈逺岫淡無痕重陽節近黄花放¶
便是東籬處士村¶
<pb:KR2k0035_WYG_035-8b>¶
　　清舒山館(辛未/)¶
雲牕重此坐清舒峯翠迎人過雨餘前嵗今秋饒歴歴¶
溪聲山色自如如單椒時下呦煙鹿芳沚頻浮唼浪魚¶
欲倚喬松尋琥珀落來清露濕衣&KR0322;¶
　　清舒山館對雨(壬申/)¶
山雲漏日午蒸炎凖擬今朝塞雨霑&KR1231;步長橋纔瞬息¶
珠絲先我掠前檐¶
書館蕭秋坐雨便牕臨碧沼漠溪煙塞山楚水何分别¶
<pb:KR2k0035_WYG_035-9a>¶
祗覺瀟湘意與然¶
山莊駐蹕尚斯須漸石無勞歎僕夫今嵗秋霖不愁過¶
還愁闗内飽霑無¶
簷響泉聲互酌斟颯涼頓覺襲衣襟無端失却西峯色¶
遼待時晴取次尋¶
　　清舒山館(癸酉/)¶
山館悠然清且舒毎來偏覺適㡬除雲開逺岫蒼盈牖¶
風過疎林紅㸃除¶
<pb:KR2k0035_WYG_035-9b>¶
雁背霜空秋意深晴和聊復一登臨泬&KR0705;邱壑無宗賞¶
淡泊生涯静者心¶
暎日芳菲九月菊過雲錦繡一房山縹緗随意堪抽繹¶
趂此秋齋片晌閒¶
　　清舒山館(甲戍/)¶
清舒舊愛三秋好却悟清舒夏最宜幽聴滿林風颯颯¶
寒光當戸雨絲絲既深斯静目因逺妙合而凝意與遲¶
野雀不知人在座將雛時向緑牕窺¶
<pb:KR2k0035_WYG_035-10a>¶
　　　清舒山館(乙亥/)¶
　迤邐林扉敞碧闗清舒聊趁片時閒㝡宜天朗日晶候¶
　况復山環水抱間野卉向陽還艶冶石泉帶冷自潺湲¶
　坐中撿校前題句不隔如斯孰往還¶
　　　清舒山館(丁丑/)¶
　林扉不用尋山複水之潯又是秋清候依然向會心牕¶
　含千軸畫壁有五絃琴一味寧耽静舉頭¶
舜日臨¶
<pb:KR2k0035_WYG_035-10b>¶
　　　清舒山館(戊寅/)¶
　座有瑶琴架有書清秋重此坐清舒禽魚總是忘機侣¶
　山水真成繕性居綠潤鋪林延爽細紅芳戀沼送香徐¶
　題詩四壁饒何事今昔分明静校餘¶
　　　清舒山館(己夘/)¶
　蘭露杉風又一時芸牕棐几小宜之似兹山館寧當負¶
　毎至清舒例有詩水繞階前定無滓節臨秋仲若為遲¶
　舊題新什相聨續境詣如何藉自知¶
<pb:KR2k0035_WYG_035-11a>¶
　　清舒山館(庚辰/)¶
蘭蹊歩入逈無塵有水潺潺有石磷山館依然臨水石¶
一迴觸興一迴新¶
浮雲盡捲東南去爽氣都從西北來明日便當清蹕啟¶
芸牕今得少徘徊¶
　　清舒山館(辛巳/)¶
紆步因延賞騁懐在集虛有書照今古無物惹清舒花¶
栩莊生蝶池飛寗氏魚秋光自瀟落不異&KR1852;年初¶
<pb:KR2k0035_WYG_035-11b>¶
　　清舒山館(壬午/)¶
新秋促轡以圍期山館歸來仲序宜了識清舒㝡佳處¶
可當頓置弗留詞不寒不暖娱人候有月有風速客時¶
四壁圖書騐今昔緑牕曦影又西移¶
　　清舒山館(癸未/)¶
山氣含清又展舒評量真是夏宜居琴書静好晝方永¶
衣帶涼生風入虚滿地緑雲滋秀草一湖香錦放新蕖¶
年年題句多粘壁景會惟殊各起予¶
<pb:KR2k0035_WYG_035-12a>¶
　　　清舒山館(甲申/)¶
　憩館自然會舒志當秋恰值㝡清期一天快霽與豁目¶
　㡬片閒雲不繫思喬樹隂中風喜拂好花芳處露常滋¶
　箇間習静居然合却是吾恒鮮暇時¶
　　　清舒山館(乙酉/)¶
　在在是仙都清舒㝡愜吾優遊皆道筦¶
光霽仰¶
神模露重花房濕秋新草帶紆一年吟一度興會總欣殊¶
<pb:KR2k0035_WYG_035-12b>¶
　　　清舒山館(丙戌/)¶
　石逕致縈紆雲牕却曠芋遊睎得舒賞樂志足清娱鹿¶
　柴蹤常印蜂房蜜已輸年年有題句觸景緬¶
軒虞¶
　　　清舒山館(丁亥/)¶
　山向舒間此卜居水欣清處暎紗䟽智仁適會動還静¶
　枕葄無非史與書露卉繞階香帶潤風松拂戸爽生虚¶
　曉秋景概從新閲育物對時益亹予¶
<pb:KR2k0035_WYG_035-13a>¶
　　清舒山館(戊子/)¶
書館山間更水間輕輿迤邐入林闗清秋舒志莫過此¶
片刻憇躬原復還鳥識人來語益絮蛩因節至鬬頻㘖¶
笑予旬日方斯賞一為(去/聲)喜新一少閒¶
　　清舒山館(己丑/)¶
林靄全收似啟扉既舒志復引清機鹿知熟徑尋常到¶
鳥惜芳隂不忍飛境是天然嬴繪畫趣含理要入精㣲¶
斯宜久坐領其妙得句便(去/聲)旋自笑非¶
<pb:KR2k0035_WYG_035-13b>¶
　　題清舒山館(庚寅/)¶
假山年乆似真山况有臨階碧水潺園裏斯當迤東地¶
林端常見矗西鬟庭餘落葉聲随步牕納浮嵐色伴閒¶
莫訝叩門新客到應為㨿座主人還¶
　　清舒山館(辛夘/)¶
山莊嵗嵗臨山館秋孟怱怱忽季秋葉落隔牕疑雨落¶
水流過砌共時流向陽暖處毎久坐值暇餘中此澷遊¶
景曰清哉莫如静興於舒矣更宜收¶
<pb:KR2k0035_WYG_035-14a>¶
　　清舒山館(壬辰/)¶
緑隂深處徑尋前便有書堂枕碧川清矣衣衫如照鏡¶
舒哉心意頓忘筌鹿㸔岸隔食苹野鳥訝牕開窺簟筵¶
山静日長適逢會子西妙處得天然¶
　　題清舒山館(癸巳/)¶
山館四時清惟秋清且舒何以知其然山蒼林漸疏雨¶
後涼必増風前暑早祛騁目望則逺披襟爽有餘惟是¶
㡬政䌓未能静讀書¶
<pb:KR2k0035_WYG_035-14b>¶
　　清舒山館(甲午/)¶
嵗嵗有題留寧當頓置不舒懐畧此際清景最於秋日¶
逺樹隂張(去/聲)氣&KR0765;花露稠門前一灣水駒隙共斯流¶
　　題清舒山館(乙未/)¶
雲消不著片絲留氣爽天高可事遊山館由來是初至¶
閒情何必異前秋(向年啟駕毎於秋序即近嵗於夏月/至山莊而臨此山館仍率逢秋月也)¶
清眸舒志故如此厭故喜新得免不(駐此逾月而初至/者雖因少暇亦因)¶
(新構處率先/往故自嘲云)題壁年年原弗闕笑無佳句勝殊酬¶
<pb:KR2k0035_WYG_035-15a>¶
　　　題清舒山館(丙申/)¶
　緑隂喜清逺夏日正舒長遂與尋新徑依然得古堂泥¶
　融留鹿篆樹爽奏蟬簧原是常來處會心每異常¶
　　　清舒山館(己亥/)¶
　山之複更水之隈别館偏宜擇向開清聴所欣謖濤耳¶
　舒懐都為快晴哉兩年嵗月如疇昔七字吟哦屬儻來¶
　身有餘閒志無逸文筵未肯久徘徊¶
　　　清舒山館(庚子/)¶
<pb:KR2k0035_WYG_035-15b>¶
　秋入清謀目雲間暢舒心有風皆送爽無樹不張隂臺¶
　館藏幽奥詩書待秘尋笑予少暇者餘月始來臨¶
　　　清舒山館(辛丑/)¶
　清是三秋最霽惟一念舒月餘忽過彼㡬暇始臨予苔¶
　徑尋今步芸窻展昔書伊人真薄福¶
承慶愧其儲(是處摠名清舒山館前堂額曰承慶乃/皇祖御書盖以賜舊皇太子者也我)　(皇/)¶
　(祖何嘗不欲其承慶而彼自不能承/每一瞻仰&KR0357;然自儆亦以戒我後人)¶
　　　清舒山館書懐(壬寅/)¶
<pb:KR2k0035_WYG_035-16a>¶
　山館内書堂¶
題額曰承慶有深意存焉即景緬¶
祖聖盖以居儲宫繼繩慎¶
提命奈何其福薄¶
庭訓弗聰聴去年曽有句期我後人儆(去年題清舒山館/有伊人真薄福)¶
　(其承慶愧/  儲之句)然後人視予予其敢不敬¶
先業茍㣲乖兆民或少病予罪其誰諉怵&KR0357;恒憂怲是用¶
　泐長言偶來輒自鏡¶
<pb:KR2k0035_WYG_035-16b>¶
　　　賦得氷匳(癸未/)¶
　清舒山館裏精舍曰氷匳清夜誰懸鏡氷輪常在檐¶
當時邀月姊此日&KR0225;¶
軒髯睫眼卌年過寒光依舊恬¶
　　　題含徳齋(辛巳/)¶
　書齋額含徳毎憩&KR0225;¶
堯箴俛仰禽魚趣無非精一心¶
神詮昔曽掲理境此堪尋永懋日新志如承師保臨¶
<pb:KR2k0035_WYG_035-17a>¶
　　　含徳齋(癸未/)¶
　水貴有曲折山貴有環抱茍其無含蓄一往奚稱好書¶
　堂山水間簷額&KR0225;¶
聖藻徳何獨不然㴠養期深造不敏請事斯竹素資探討¶
　　　含徳齋(丁亥/)¶
　複岫聚雲處(屋檐後有岫山皇祖御/書聚雲複    房扁)金風玉露秋有懐¶
　皆入静無景不澄眸大塊開生靣¶
天文仰上頭至今歌樂利含¶
<pb:KR2k0035_WYG_035-17b>¶
徳永貽庥¶
　　　含徳齋(戊子/)¶
　滿屋馥芸香書㡡有縹緗與稽資汲古撫序正宜凉孔¶
　思(去/聲)知仁樂¶
軒文日月光萬年含¶
祖徳銘志那能忘¶
　　　含徳齋(庚寅/)¶
　已徳不欲炫宋儒著涵養人徳不欲忌包荒玩易象¶
<pb:KR2k0035_WYG_035-18a>¶
奎章勒檐楣含之為義廣韓文更申論能含吉乃享齋額¶
　當盤銘日新勵敬仰¶
　　　含徳齋(丙申/)¶
　已徳不須誇要在含而蓄人徳不須忌要在含而育含¶
　徳之義大淑身治世屬書齋適在兹水抱山之曲即景¶
　多藴藉循名應佩服¶
堯章豈徒云武銘可同讀¶
　　　敬題含徳齋(己亥/)¶
<pb:KR2k0035_WYG_035-18b>¶
　書齋仰¶
奎文含徳標簷際兩字具大端千秋¶
示深義為君撫寰宇其難守神器必有徳可含方致歌樂¶
　利徳豈易云乎愛民一言備勤心繼¶
前規永懐詔後世¶
　　　敬題含徳齋(庚子/)¶
　含徳垂¶
堯文所包義實廣在兹當言兹則我蒙¶
<pb:KR2k0035_WYG_035-19a>¶
撫養舞象何知識成器叨¶
深賞即今佛仔肩敢忍孤疇曩雖幸未隕越惟益勵劬勥¶
　　　含徳齋(壬寅/)¶
　徳有小人與君子含殊致人及在已在已之徳能自含¶
　是謂葆光誠善美我施以徳致人含堯舜病諸誠艱矣¶
　有孚惠心貴勿問(向嘗為乾清宫五屏風銘有安民若句/何莫如惠施恵心勿問元吉易辭之)¶
　(盖謂我施徳惠非違道干譽之為而欲天下人之爱戴/此非問乎此非不孚乎且九五為君位亦不應計及人)¶
　(之爱戴也因繹含徳二字/之義有會於此復申其㫖)期他含徳亦私耳¶
<pb:KR2k0035_WYG_035-19b>¶
聖人兩語所包廣欽瞻有會申其㫖¶
<pb:KR2k0035_WYG_035-20a>¶
¶
<pb:KR2k0035_WYG_035-21a>¶
　　　戒得堂　清舒山館之東堂五楹南嚮¶
　御題額曰戒得堂聨曰¶
祖徳紹稀齡戒垂務廣聖言明要道矩仰從心㳟繹¶
　御製前後二記仰見¶
　頤和養粹¶
　聖敬日躋凡¶
聖祖引而未發之㫖¶
　敷言繹思昭示無極所以闡精一之心𫝊廣帝王之法¶
<pb:KR2k0035_WYG_035-21b>¶
　　　戒胥於是乎在堂之後廡曰鏡香亭堂北層樓特¶
　　　起以待皓魄顔曰問月樓樓之東為羣玉亭其南¶
　　　有軒曰含古自軒而南為來薫書屋又南為佳䕃¶
　　　室室外俯臨流水有齋三楹與室相對曰面水齋¶
　御製文¶
　　　戒得堂記(庚子/)¶
　孔子三戒之論朱子注謂以理勝之則不為血氣所使¶
　又引范氏之言以為養其志氣故不為血氣所動蒙引¶
<pb:KR2k0035_WYG_035-22a>¶
　又引新安陳櫟之語以為志亦定向於理志有善惡理¶
　無不善諸説繹聖析理亦既擇之精而語之詳矣我¶
皇祖聖夀望七時嘗欲鐫通用小璽命内廷翰臣擬文皆¶
　無當¶
聖意者乃定戒之在得字用之此語聞之張照盖爾時伊¶
　在南書房裏行也然當時¶
聖意引而未發予今年亦屇七&KR1030;於元旦試筆即櫽括此¶
　語為什兹駐蹕避暑山莊乃¶
<pb:KR2k0035_WYG_035-22b>¶
皇祖朝乾夕惕用此璽之處而予受¶
恩之所也適作書堂於清虚山館之左即以此題額而為¶
　記以闡¶
皇祖之義曰帝王之學與佔畢書生有不同則所戒亦當¶
　各異未定方剛之戒兹不復論兹所戒者當在得矣而¶
　得豈與庶人同乎欲得賢材而用之此可戒乎欲得億¶
　萬年永承¶
天眷此可戒乎欲得寰宇安寧萬姓樂業此可戒乎欲得¶
<pb:KR2k0035_WYG_035-23a>¶
　五風十雨屢綏普徧此可戒乎若夫欲得貨財為瓊林¶
　大盈金花内帑之私則是剜肉補創自速其亡之舉古¶
　有明戒而戒及此其亦小矣因敬思¶
皇祖所云戒得者其在擴土兼逺之為乎擴土兼逺之不¶
　已必有窮兵黷武之事我¶
皇祖雖征朔漠復衞藏非窮兵也不得已也予小子欽承¶
先志亦既平伊犂定回部靖金川擴土不為不遐兼逺不¶
　為不備然非敢恃兵之强將之畧而窮黷以遂已之欲¶
<pb:KR2k0035_WYG_035-23b>¶
　亦惟是不得已而用之耳幸蒙¶
天助諸事順成今則夀登七旬亦既老矣尚何所不足敢¶
　弗以¶
皇祖之戒為戒乎如是則先儒所謂志氣血氣胥不外一¶
　理然此理實非佔畢儒生所得同而或有合於我¶
仁祖垂示萬禩之義乎¶
　　　戒得堂後記(辛丑/)¶
　戒得之義於前記言之宜無不盡兹後記何為而作也¶
<pb:KR2k0035_WYG_035-24a>¶
　曰前記之義盖言其欲得兹後記之義乃言其已得欲¶
　得者有形得與失任彼其過小已得者無形得與失任¶
　已其過大兹後記之戒所以不可不謹不可不作也夫¶
　已得則有形而吾謂之無形且曰任已而其過大者何¶
　試以吾之所得者言之平伊犂定回部靖金川不為不¶
　遐不為不備是皆有形者然而消息盈虚之理滿損謙¶
　益之機伏於無形茍有或渝復隍隨之故戊寅之嵗作¶
　勒銘伊犂之碑於凡栽培傾覆之道屯種萬里外非計¶
<pb:KR2k0035_WYG_035-24b>¶
　之得三致意焉至今亦廿餘年矣荷¶
大之寵疆宇日以安耕闢日以廣方敢言有形之得而吾¶
　心之慄慄危懼於無形以戒夫或有所失而不能保其¶
　得全之意豈謂此一記遂足以息吾肩而䣃吾責哉亦¶
　惟日慎一日以待吾歸政之日而已爾¶
　御製詩¶
　　　題戒得堂(辛丑/)¶
書堂昨夏始經營蹕駐宛看此落成攻匪庶民大雅異¶
<pb:KR2k0035_WYG_035-25a>¶
　戒惟老者魯論精庭餘古樹全鋪䕃堦繞新花自放榮¶
　雖曰殷勤曽著記(得通皇祖聖夀望七時嘗鐫戒之在/    用小璽庚子駐蹕山莊作書堂)¶
　(於清舒山館之左因題曰戒得堂並/為記以闡    皇祖垂示萬禩之義)斯干爰處愧猶生¶
　　　題戒得堂(壬寅/)¶
　泐筆壬寅尚欠詩山莊蒞止已多時曽無¶
羲畫高輝字(是處為新構故無/    皇祖御書)宜有藐躬祖述詞(見堂/記)雨¶
　鮮庭莎録猶淺雲生峯樹白徒披即今亟望甘霖得此¶
　得又安能戒之¶
<pb:KR2k0035_WYG_035-25b>¶
　　　問月樓(辛丑/)¶
　室宇近東山見月遲他處因之置層樓㡬(去/聲)以先瞻顧¶
　假使登西山先斯早亦固自笑同孟語五十步百步問¶
　之意在兹青蓮非所慕¶
　　　問月樓(壬寅/)¶
　東嶺鬱嵯峨高樓出樹科每因先見月最愛俯臨波弗¶
　計滿和半多供吟與哦如誠云致問不離(應作去聲/讀見月令)畢¶
　云何¶
<pb:KR2k0035_WYG_035-26a>¶
　　來薰書屋口號(辛丑/)¶
書屋來薰額棟虹每來亦必值薰風五絃揮處歌觧阜¶
翹仰重華廻莫同¶
　　來薫書屋口號(壬寅/)¶
清泠書屋玉壺氷避暑眞稱此絶勝風自南來正薫也¶
解吾民愠又何曽¶
　　佳䕃室(辛丑/)¶
有堂斯有室顯密要相資曼轉步廊接&KR0444;深憇席披就¶
<pb:KR2k0035_WYG_035-26b>¶
喬(樹也山莊多古樹每就其/下為室致古趣而得佳䕃)為小築得䕃實偏冝㡬暇¶
無煩暑怡哉學古時¶
　　佳䕃室(壬寅/)¶
邇日炎蒸劇都因勿雨然室猶嘉䕃下牕啟爽風延不¶
必揮羽扇耐堪披&KR1500;編摛詞惟望澤此是我心懸¶
　　含古軒(辛丑/)¶
軒弗設牕櫺而此牕櫺設支則延爽凉閉亦足幽悦挿¶
架有芸編坐可閒翻閲是中含古意味之趣無竭¶
<pb:KR2k0035_WYG_035-27a>¶
　　面水齋有會(辛丑/)¶
臨水搆書齋水光漾牕裏觀瀾豈不佳而却蔽糊紙因¶
之設玻瓈通明無隔矣有魚任潛躍有鷺任立起即今¶
生秋風凉亦避席几障而弗致礙可以契禪理¶
　　羣玉亭(辛丑/)¶
山色四鄰曲逕通翼然亭子宛其中設如策府方羣玊¶
枕葄興心亦不窮¶
　　題鏡香亭(壬寅/)¶
<pb:KR2k0035_WYG_035-27b>¶
　　戒得堂後廡臨池荷花盛開因名之曰鏡香亭而¶
　　系以詩¶
堂隂半&KR0341;方塘鑿此鏡由來不藉磨底事座間香撲鼻¶
知因亭畔&KR0284;吹荷馥馡非&KR0761;沈檀鼎紅白是鋪錦繡窠¶
設以花中擬君子得之豈合戒其多¶
　　得趣室¶
大食玻璃牕牖糊千巖萬壑景來輸坐㸔罨畫無窮趣¶
得自他乎得自吾¶
<pb:KR2k0035_WYG_035-28a>¶
　　詠戒得堂牙刻九思屏(壬寅/)¶
書堂接軒廡因敞設清防牙刻鷺乾數(鷺鷥數九盖/寓九思之義)圖¶
兼蓮萃芳前三詮以補後九寓誠良終日得思義原同¶
戒義長¶
<pb:KR2k0035_WYG_035-29a>¶
¶
<pb:KR2k0035_WYG_035-30a>¶
　　春好軒　萬樹園東南濵湖軒五楹¶
御題額曰春好軒嘉樹駢羅文石碁布當¶
　清蹕經臨多在夏秋而麗景暄妍和風韶暢萬彚熙¶
　　怡如在恒春¶
化字中也内楹額曰花際霞峯聨曰上塞寄遙情煙雲¶
　　入畫南榮開勝覽花鳥知春後為永佑寺浮圖撑¶
　　空影在庭際軒後一亭額曰巢翠亭¶
御製詩¶
<pb:KR2k0035_WYG_035-30b>¶
　　春好軒(丙子/)¶
年年清蹕傍秋巡那值東風入座新忽笑拘墟寧謂是¶
階前粲者豈非春¶
　　春好軒(己夘/)¶
地是恒春地莊原無暑莊仙林萬古秀真卉四時芳送¶
語禽如識躍潛魚不忙文聰虚且静敲句坐因長¶
　　春好軒(庚辰/)¶
清暇偶憇文軒標題兩字堪論依然甌香硯淨而無花¶
<pb:KR2k0035_WYG_035-31a>¶
　馥鳥喧落葉亂填書帙鳴鹿已懶苹原(鹿過時/則不鳴)莫謂芳¶
　菲節逺貞下行將起元¶
　　　春好軒有述(辛巳/)¶
　兀為四徳長仁實四性君以此言四序了知都是春蘅¶
　臯構廣軒棟宇樸且淳每來雖凛秋生意常懷新猶憶¶
　孟子言萬物備我身藹如可云息盎若當以純願言敷¶
　惠和躋臺薄海民¶
　　　春好軒題句(壬午/)¶
<pb:KR2k0035_WYG_035-31b>¶
　四圍錦簇霜枝麗一院芳含秋卉新都道仙莊稱避暑¶
　寧知勝地有恒春能言鳥起閒翻影入夢蝶來香滿身¶
　萬物熙熙遊化宇至今總是戴¶
堯仁¶
　　　春好軒題句(癸未/)¶
　秋則常來夏偶居冬曽駐為(去/聲)宴員渠惟餘春未六騶¶
　到黙識元為(平/聲)四徳初樹張(去/聲)葉皆由英始花彈苞總¶
　覺韶如羲經註出真消息不用韋編更展書¶
<pb:KR2k0035_WYG_035-32a>¶
　　春好軒(甲申/)¶
春好如何好好於想像中每來率秋月亦自有花紅萬¶
物一生意四時總化工定期目撃者寧不付東風¶
　　春好軒(丙戌/)¶
花開花落自春秋繞砌繁英灧露稠試看蜂忙與蝶亂¶
寧知時序有遷流¶
　　題春好軒(丁亥/)¶
天高氣爽湊蕭晨繞砌繁英灧露新軒外又慿七月景¶
<pb:KR2k0035_WYG_035-32b>¶
胸中常養十分春蝶薫翅紫花間栩鹿戴茸黄林際馴¶
(鹿角戴茸黄色尚未出尖則不甚肥必/俟秋深氣&KR0765;然後牝牡合羣可即鹿矣)且自對時玩生¶
意无虞慢擬傍巖廵¶
　　題春好軒(壬辰/)¶
今年先到逮半月已是東皇駕早還訝是虚名題玉額¶
每教過節叩雲闗三庚散步渾延爽七字搜吟聊趂閒¶
菊放九秋荷六月春光無日不人間¶
　　題春好軒(己亥/)¶
<pb:KR2k0035_WYG_035-33a>¶
早來或夏遲冬偶恒此當秋弗遇春問我一言何謂好¶
曰他四徳首惟仁胸中常養十分盎砌下試觀衆卉誾¶
生意各懐即元長(上/聲)其間責實已名循¶
　　巢翠亭(丁丑/)¶
喬柯翁蔚一亭幽雲海中間不繋舟謾道秋風紛葉落¶
檐間意足翠隂留¶
　　巢翠亭(己夘/)¶
灌木嘉隂翠尚濃虚亭聊且失干峯前年惜翠心何似¶
<pb:KR2k0035_WYG_035-33b>¶
(丁丑詠此亭有漫道秋風紛/葉落檐間意足翠隂留之句)流水行雲勒壁踪¶
　　巢翠亭口號(癸未/)¶
喬木千尋疎落落翠如圓布緑油幕凡禽其杪安敢棲¶
只宜放出籠中鶴¶
　　巢翠亭即景(甲申/)¶
重翠隂中一笠虚巖棲訝可喚巢居斯之絜矩未能信¶
風俗何曽太古如¶
　　巢翠亭(丙戌/)¶
<pb:KR2k0035_WYG_035-34a>¶
喬樹四週圍一亭在深處秋來翠尚濃佳隂緑雲布習¶
習時奏籟泠泠亦滴露森森既惬望寂寂還澄慮即境¶
擬巢窠可似香山悟¶
　　巢翠亭(壬辰/)¶
盖影喬林萬葉交虚亭擬唤翠雲巢坐來九夏多寒意¶
那更唐詩讀孟郊¶
　　巢翠亭口號(己亥/)¶
葉雲濃佈翠婆娑巢意無殊安樂窩遐想穴居野處世¶
<pb:KR2k0035_WYG_035-34b>¶
一亭猶覺此為多¶
　　巢翠亭(辛丑/)¶
喬樹中間八柱空翠雲櫛櫛䕶籠葱巢居雖以為亭額¶
慚愧時無上古風¶
　　巢翠亭(壬寅/)¶
雨濯林枝萬翠交良禽擇木稳而巢虚亭却似不相讓¶
無意其中有意包¶
<pb:KR2k0035_WYG_035-35a>¶
¶
<pb:KR2k0035_WYG_035-36a>¶
　　　静寄山房　環澄湖踞平阜䆳宇穆然淵静門南¶
　　　向牓曰月色江聲中為静寄山房聨曰雄筆振清¶
　　　詞追賞得煙雲之趣佳辰逢勝景乘閒探邱壑之¶
　　　奇軒網虚明簷楹清寂又内為瑩心堂額曰閒止¶
　　　聨二曰自有山川連北極天然風景勝西湖曰取¶
　　　歡知仁樂寄暢山水音又内為湖山罨畫聨曰水¶
　　　當牕面天然白山接林端分外青並¶
聖祖御題山房宛在水中而旁環萬峯以静寄名者歸動¶
<pb:KR2k0035_WYG_035-36b>¶
　　　於静合知於仁伏誦¶
　宸篇人生而静天之性山古以深日亦長¶
聖心寄託悠然如見矣¶
　御製詩¶
　　　静寄山房(己夘/)¶
　碧草白沙步野塘槐隂還有讀書堂人生而静天之性¶
　山古以深日亦長那慕征僑學仙術惟希周孔養心方¶
睿題咀嚼義彌永縱覺瞠乎敢不蘉¶
<pb:KR2k0035_WYG_035-37a>¶
　　静寄山房(辛巳/)¶
六根意無定出入刹那頃與其寄於動寧教寄於静静¶
固不在外亦頗觀乎境不然佛成道奚在明星耿山房¶
翠㣲間而帶清溪泂花木脱凡姿禽魚契平等大圓鏡¶
智中吾將事清省¶
　　静寄山房四題(辛巳/)¶
　　　假山¶
翠扶青蔚圍孱顔那藉疊石於其間信知小許勝大許¶
<pb:KR2k0035_WYG_035-37b>¶
誰云假山非真山世間真假已紛矣棗葉湏彌寧繋此¶
却看嶷然㡬岫中時有英英白雲起¶
　　　魚磯¶
列谿之魚鮮且碩坐磯學釣藉苔席得魚固佳否亦可¶
意在山青與水碧吕望釣得為公郷嚴光釣失仍得名¶
擲竿大笑非吾事不如放去任闖萍¶
　　　秋英¶
我愛秋英勝春英春英木本秋草本草也猶能芳颯時¶
<pb:KR2k0035_WYG_035-38a>¶
　固勝木逐韶蕐逺堂前堂後羅丁星冷黄悽紫難為名¶
　山蝶入叢看不見飛上研山滿案馨¶
　　　　樝棃¶
　山中有樝秋已熟閒庭自落聲簌簌野果含霜味亦佳¶
　何必張公珍大谷朔桃期棗總虚譽鳥啄鹿銜那禁渠¶
　英嗤傖父饋酸味酸味回甘甘有餘¶
　　　静寄山房(癸未/)¶
　山房却在水中央緬想¶
<pb:KR2k0035_WYG_035-38b>¶
當年趣寄長詎獨塵祛清浄界真教道愜知仁鄊成隂喬¶
　樹天然爽過雨閒花自在香謾説田盤此數典(盤山十/六景縂)¶
　(名之曰静/寄山莊)會心何處不¶
羮&KR0633;¶
　　　静寄山房(丙戌/)¶
　軒楹臨水裔水在萬山中不盡智仁趣由來氣味同¶
至人歸静寄百世仰¶
鴻功試看靈臺闢寧因遊賞攻¶
<pb:KR2k0035_WYG_035-39a>¶
　　　静寄山房(壬寅/)¶
　向浦碧波臨循隄芳徑尋静專玩周易寄勝仰¶
堯襟釋躁藴醇粹含虚悦湛深田盤此數典肯構永銘心¶
　　　静寄山房二詠(乙未/)¶
　　　月色江聲為避暑山莊三十六景之一其中堂扁¶
　　　曰静寄山房¶
皇祖御書也敬成二律以志景仰¶
　纔見錘峯側忽升璇宇空萬方含一照卅景與俱融(三/十)¶
<pb:KR2k0035_WYG_035-39b>¶
　(六景舉/成數也)塞樹標丹緑野花紛紫紅色皆有所藉月固不¶
　居功露共¶
堯年灧魄懐謝賦沖千江歸至静那論印來同¶
　　　　右月色六韻¶
　河水非江也江聲到處流西岷寧地限武列有川悠觸¶
　石響随作落灘韻未収五音足概耳六律可同不喻鑑¶
　思唐語觀瀾娱¶
舜眸遊波去無寄無寄却是留¶
<pb:KR2k0035_WYG_035-40a>¶
　　　　右江聲六韻¶
　　　静寄山房(丙申/)¶
　山館别清舒山房臨静寄無過一溪隔過橋數武至嵗¶
　乆庭樹喬雨後樹隂翠葉蟬無躁音藻魚有潛意率足¶
　静以觀而寓寄之致¶
　　　静寄山房有會(己亥/)¶
　山房額静寄¶
聖藻義仰尋寄静意猶小静字義實深寄於静為逸片時¶
<pb:KR2k0035_WYG_035-40b>¶
　圖娱心静亦寄應會兩儀互為斟動之寄易知静之寄¶
　難諶設能體静寄大公因物任是真隂陽撰詎悦山水¶
　音¶
　　　題静寄山房(庚子/)¶
　山莊無不静是處静無過逺俗遙遮嶺澄懐近繞波最¶
　宜讀周易况值幸時和寄興非闗動¶
神堯詔我多¶
　　　瑩心堂(乙亥/)¶
<pb:KR2k0035_WYG_035-41a>¶
　煙波淡以如¶
奎藻光猶宛繹思惟服膺將為出治本¶
　　　瑩心堂(戊寅/)¶
　䟽榭碧湖中澄觀若鏡空㝡堪窮理趣可以令機融望¶
　去&KR0705;蕭野披來颯㳫風一輪端正好朗照此心同¶
　　　瑩心堂(己夘/)¶
　秋湖四面古堂深¶
寳額雲楣號瑩心政本不惟操治鏡理源兼可滌塵襟波¶
<pb:KR2k0035_WYG_035-41b>¶
　涵玳箔虚無色風入霞衣萃蔡音¶
臨董書㸔原勝董(堂中董書皇祖御/筆臨    猶存)敬思¶
當日惜分隂¶
　　　瑩心堂(庚辰/)¶
　平湖候冷碧波凝颯灑冬堂又絶勝自是瑩心多好會¶
　那更(平/聲)真對玉壺氷¶
　　　瑩心堂(癸未/)¶
　塞水滙成湖軒堂湖上圖印心澄到底謀目趣偏殊鏡¶
<pb:KR2k0035_WYG_035-42a>¶
　裏真如是旃摩那藉夫敬窺¶
題額意出治寓深謨¶
　　　瑩心堂(甲申/)¶
　萬機惟一心堯典曰明欽譬以旃摩鏡猶之模笵金虚¶
　堂池上静秋水面前臨翹首瞻¶
奎畫¶
聖人詔我深¶
　　　瑩心堂(丙戌/)¶
<pb:KR2k0035_WYG_035-42b>¶
　堂圍緑水瑩心清樹態山容漾影明欲效冲虚為鑑照¶
　妍媸祗任物來呈¶
　　　瑩心堂(丁亥/)¶
　碧静林堂渌水潯¶
羲文觸目玩辭深&KR0225;懐¶
四海規為鏡敬識¶
千秋照在心¶
恩擬汪洋垂自昔繼勤夙夜勉從今山莊嵗嵗聰聴近豈¶
<pb:KR2k0035_WYG_035-43a>¶
　是無端為(去/聲)豫臨¶
　　　瑩心堂¶
　水心構書堂即以名瑩心堂瑩斯誠易心瑩義實深茍¶
　非體危㣲率為(去/聲)私欲侵一指蔽當前泰山不見岑動¶
　静貴交養内外胥用欽¶
奎章每敬繹¶
昔訓恒垂今¶
　　　瑩心堂(癸巳/)¶
<pb:KR2k0035_WYG_035-43b>¶
　青山遙映戸碧水近縈門花錦麗非艷松濤静不喧江¶
　淹&KR1030;間詠樂廣傳中論方寸常求瑩斯為出治源¶
　　　瑩心堂(丙申/)¶
　四靣水圍鏡一庭山敞襟書堂幽致静暇日步延尋會¶
　意道堪味循名實可吟瑩心思治理¶
睿藻示人深¶
　　　瑩心堂(壬寅/)¶
　塞垣艱致水此處水周堂心喜清波瑩目欽¶
<pb:KR2k0035_WYG_035-44a>¶
聖藻煌月臨真澹沱風入總文章澄志非無事萬㡬静答¶
　忙¶
<pb:KR2k0035_WYG_035-45a>¶
¶
<pb:KR2k0035_WYG_035-46a>¶
　　煙雨樓　如意洲北舊名青蓮島建樓五楹¶
御題額曰煙雨樓聨曰百尺起空濛碧涵蓮島八牕臨¶
　　𣺌瀰澄印鴛湖樓四面臨水一碧無際每當山雨¶
　　湖煙頓増勝概嘉禾咫尺宛在中央樓外青楊蓊¶
　　蔚搆屋三楹曰青楊書屋山頂有亭翼然曰翼亭¶
　　溪傍搆齋與青蓮島相對曰對山齋¶
御製詩¶
　　題煙雨樓二首(辛丑/)¶
<pb:KR2k0035_WYG_035-46b>¶
攜圗去嵗興工始斷手今年蕆事勤數典可知自元璙¶
賡詩更以憶陳羣(烟雨樓本錢元璙所創為嘉禾勝蹟/向年南巡屢次經臨時錢陳羣在籍)¶
(賡和頗多樓中並有陳羣/書趙孟頫耕織圖詩屏)最宜雨態煙容處無礙天高¶
地廣文却勝南巡憑賞者平湖風遞芰荷芬¶
十五年違煙雨樓昨春未免借情投雖然寫景原藏弆¶
(去嵗寫煙雨樓圖一貯内府一/存浙江兹于山莊内肖圖為之)莫若肖形可詠遊底論¶
南呉及北塞敢忘後樂與先憂凴欄俯視清泠鏡武列¶
鴛湖異水不¶
<pb:KR2k0035_WYG_035-47a>¶
　　　煙雨樓四詠¶
　晴為煙則隂為雨羃實浮空淡蕩然盈手無形還不濕¶
　試嘘分半又凝全飄飄初自鼎頭裊漠漠旋從簾角連¶
　承徳朝炊萬家起(熱河自民便皇祖肇建山莊有萬家/烟火隨    之句今將百年樂利)¶
　(北貽庥屹然京/  一大都會矣)至今樂利沐¶
堯年¶
　　　　右煙¶
　大斯霶霈細霏㣲總助樓中潤景祈春望其興恒未至¶
<pb:KR2k0035_WYG_035-47b>¶
　(春多望雨時尚/未至山莊也)夏愁已甚冀無違豈常㕍塞豫而樂此¶
　似鴛湖是也非暑雨自多怨咨者思艱每用緬¶
前徽¶
　　　　右雨¶
　青蓮島本水中央石刻三言¶
聖藻煌(是處本名青蓮島/煙雨樓即築於此)接壘假山因綴景相資髙閣作¶
　清防玲瓏頗具邱壑勢咫尺寧勞笻&KR0282;忙掩映四隣真¶
　者在不知孰幻孰為常¶
<pb:KR2k0035_WYG_035-48a>¶
　　　右假山¶
借詢樹以若為真獨十八公名亶循駐島應從疏仡代¶
得朋惟有大椿隣煙恒冬亦雨恒夏月自秋而風自春¶
摩詰後生猶絮語奚稱種作老龍鱗¶
　　　右真樹¶
　　登煙雨樓即景¶
為喜嘉禾樓望意搆樓玊塞俯澄瀛適當煙雨呈暑景¶
便拾級梯&KR0259;潤情去嵗巡南因肖北今朝責實果循名¶
<pb:KR2k0035_WYG_035-48b>¶
循名可耳無須甚時我心中正盼晴¶
　　題董誥煙雨樓圖¶
素壁詞臣命寫圖遂看即景貌鴛湖是煙是雨真無定¶
為北為南了不殊何必避嫌云著相果然入妙協清娱¶
春巡昨况分明在依戀民情畧繾吾¶
　　寫煙雨樓圖用去嵗煙雨樓圖詩韻(此亦弆懋/勤殿者)¶
曽兩圖臨米(昨嵗仿小米為煙雨樓圖凡二/一弆嘉禾本處一弆懋勤殿)怱怱已過¶
時兹於塞之浙亦復畫而詩那辨異同鏡都饒煙雨絲¶
<pb:KR2k0035_WYG_035-49a>¶
函三原是一舊韻偶賡之¶
　　煙雨樓對雨(壬寅/)¶
西南雲起有雷鳴眨眼天中雴雨傾竪灑横排函暢意¶
繁弦急管莫形聲八牕那得珠簾捲四宇紛披銀竹晶¶
畧釋渇憂生逸趣高樓今日善循名¶
　　煙雨樓晴望(七月/朔日)　(壬寅/)¶
新秋今日逢月朔月朔晴占一月諧便與登樓聊騁目¶
可知霽景正開懐錘峯㡌嶺縱横影蓮島鴛湖借助佳¶
<pb:KR2k0035_WYG_035-49b>¶
何必循名曰煙雨八徴洪範駐無乖¶
　　煙雨樓秋望(壬寅/)¶
玉露金風爽素秋聘懐更上一層樓千林日閃畫初展¶
五榖雲黄寳逮収鶴意喜高駐空唳(山莊之鶴清曉每/飛鳴雲際而翔集)¶
(不離本處盖鶴喜高/空而栖止有定也)鹿聲試朗出巖&KR0687;嬴他攜李惟春¶
望豈識山莊澄景遒¶
　　青楊書屋(辛丑/)¶
塞上之樹多青楊或亦名之為小葉閜砢拔枝干青雲¶
<pb:KR2k0035_WYG_035-50a>¶
　亦不知經㡬千刼適構書屋於其下蔽虧天日森&KR1372;㙷¶
　曰古寧非牧馬塲曰今乃半攤書篋文何幸武何弗幸¶
　喬枝率附兩無渉¶
　　　青楊書屋(壬寅/)¶
　玊塞青楊殊白楊櫛櫛銀雲葉獨小其下樸屋搆三間¶
　樹老因之屋亦老太古以來風月枝秋與吟蛩春與鳥¶
　却笑建木及靈椿等閒名被人間曉¶
　　　翼亭(辛丑/)¶
<pb:KR2k0035_WYG_035-50b>¶
　嶮巘入巖扉縁梯上翠㣲假山真結搆四柱據巔巍歐¶
　曰有翼臨劉云無翼飛於是有無間吾將觀其㡬¶
　　　翼亭(壬寅/)¶
　山頂有亭臨翼然聚名遂與額楣懸由來惡㫖殊六一¶
　却以樂深擬智仙¶
　　　青蓮島歌(辛丑/)¶
　山莊舊有青蓮島峭峰三言泐¶
聖藻借問島上何所有千年之松五色草詭石破硪坡曼¶
<pb:KR2k0035_WYG_035-51a>¶
　延襟帶塞湖波浩𣺌塵跡不到舟可通方之蓬閬奚邇¶
　藐我欲肖為煙雨樓相度無如此地好飾云肯搆何敢¶
　當景仰高山樸為寳作歌敬詠青蓮島¶
佛口所宣¶
佛手拈一部蕐嚴真義了¶
　　　對山歌(辛丑/)¶
　煙雨樓傍構溪齋靣靣波光罨紗牖而我名之曰對山¶
　對山之義人知否齋前堆石頗&KR0785;瓏如堂如霍如岡阜¶
<pb:KR2k0035_WYG_035-51b>¶
　雖非取於太湖遙塞巒為我藏斯乆取之無盡用不竭¶
　明月清風與共友粗皮詭質戴蒼苔樹根受氣仍盤紏¶
　待其抽枝並發葉何異四隣舊林藪彼以大稱此小勝¶
　真何必是假寧否坐向屹□一囅然聊學恭軍為享帚¶
　　　對山齋(壬寅/)¶
　山莊無處不小齋而齋對山特名此却非崇岡峻嶺叢¶
　青蓮島上數峯耳詭石玲瓏假借堆乆假不歸則真矣¶
　大者勝弗如小勝濟者勝應悟是理¶
<pb:KR2k0035_WYG_035-52a>¶
　¶
　¶
　¶
　¶
　¶
　¶
　¶
　¶
<pb:KR2k0035_WYG_035-52b>¶
　¶
　¶
　¶
　¶
　¶
　¶
　¶
欽定熱河志卷三十五¶
