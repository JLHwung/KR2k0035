# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:16.150673
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷四十九
<pb:KR2k0035_WYG_049-1a>¶
欽定四庫全書¶
欽定熱河志卷四十九¶
　疆域一¶
　　熱河全境舊設五㕔中曰熱河㕔西南曰喀喇河¶
　　屯㕔西北曰四旂㕔東曰八溝㕔又東曰塔子溝¶
　　㕔後析八溝㕔北境為烏蘭哈逹㕔析塔子溝㕔¶
　　東境為三座塔㕔是為七㕔其所轄則四旂㕔專¶
　　轄左翼察哈爾八溝塔子溝烏蘭哈逹三座塔諸¶
<pb:KR2k0035_WYG_049-1b>¶
　　㕔兼轄内札薩克蒙古諸部各有分地¶
聖朝休飬生息百數十餘年人民殷乂物産充盈我¶
皇上每嵗秋狩經臨被潤澤而大豐羙閭閻櫛比原隰¶
　　沃衍學校既興郡邑斯建陞熱河㕔為承徳府餘¶
　　㕔改一州五縣屬焉府治本境如直𨽻州制塞上¶
　　神臯蔚為都會兹叙疆域首承徳府次灤平縣次¶
　　豐寜縣以境内¶
　行宫為¶
<pb:KR2k0035_WYG_049-2a>¶
廵御時駐蹕所故列平泉州前如各省府屬以縣先州¶
　　也次平泉州以境眎他屬較廣也次赤峯以平泉¶
　　析置也次建昌次朝陽以去府較遠也每屬村莊¶
　　分系四境著其方位道里其以山水名者互見山¶
　　水門繪全圖一府州縣圖七各系以説便省覽云¶
　　志疆域第六¶
<pb:KR2k0035_WYG_049-3a>¶
¶
<pb:KR2k0035_WYG_049-4a>¶
　　承徳府全圖説¶
　　承徳府屬全境當古北口潘家口喜峯口外舊熱¶
　　河道所轄熱河七㕔地東西相距一千二百六十¶
　　里南北境廣袤不一以平泉州赤峰縣統計相距¶
　　八百十里自府治東至奉天錦州府錦縣邉門界¶
　　七百五十里西至口北道屬獨石口㕔界四百五¶
　　十里南至順天府遵化州界一百五十里北至圍¶
　　塲界二百十八里東南至永平府臨榆縣界五百¶
<pb:KR2k0035_WYG_049-4b>¶
　　八十里西南至順天府宻雲縣北之古北口界一¶
　　百九十里東北至錦州府廣寜縣邉門界一千十¶
　　五里西北至口北道屬多倫諾爾㕔界五百六十¶
　　里統州一曰平泉縣五曰灤平曰豐寜曰赤峰曰¶
　　建昌曰朝陽規其形勢則府境居中灤平豐寜拱¶
　　其右平泉赤峰建昌朝陽環其左水源山脈来自¶
　　西北由圍塲入境東趨南下分道縈絡圖内畧為¶
　　標目以著其勝至古今同異援据考證則詳後建¶
<pb:KR2k0035_WYG_049-5a>¶
　　置沿革山水諸門云餘圖倣此¶
<pb:KR2k0035_WYG_049-6a>¶
¶
<pb:KR2k0035_WYG_049-7a>¶
　　承徳府圖説¶
　　承徳府舊熱河㕔境也東南東北俱界平泉州西¶
　　南界灤平縣西北界豐寜縣南界遵化州及永平¶
　　府遷安縣邉外地北界豐寜縣熱河上承固都爾¶
　　呼河茅溝河賽音河三水合而南流入灤河熱河¶
　　西境為¶
　避暑山莊東北境釣魚臺黄土坎北境張三營並建¶
　行宫伊遜河從府西北境圍場入南行入豐寜縣界¶
<pb:KR2k0035_WYG_049-7b>¶
　　又西南經灤平縣界入灤河東流入府西南境至¶
　山莊南北會熱河東南行又西會前白柴桞諸河東¶
　　會老牛河東南流至門子哨入遷安縣界山則磬¶
　　錘羅漢天橋五指之秀拱于東風雲廣仁之勝環¶
　　于西僧冠峯青松鳯凰諸嶺屏于南獅子嶺大黒¶
　　山枕于北流峙鉅觀咸歸襟帯至于營哨星羅屯¶
　　聚鱗次一州五縣左右拱翼披圖攬勝可得其㮣¶
　　焉¶
<pb:KR2k0035_WYG_049-8a>¶
¶
<pb:KR2k0035_WYG_049-9a>¶
　　灤平縣圖説¶
　　灤平縣舊喀喇河屯㕔境也在承徳府西南隅東¶
　　界府北界豐寜縣南界古北口西界獨石口縣治¶
　　倚東隅當灤河北土泉上腴拱翼¶
　山莊密於咫尺嵗當¶
廵輅經行出古北口首蒞兹邑自縣治以及巴克什營¶
　　兩間房常山峪王家營¶
　行宫相望山則雙塔山葦峪嶺常山峪青石梁駝峯¶
<pb:KR2k0035_WYG_049-9b>¶
　　星龕岩偏嶺十八盤嶺尤擅形勢水則灤河經流¶
　　東北興州伊遜諸河入焉潮河白河環帯西南而¶
　　湯河則會入白河餘若清水河及大柴峪馮家峪¶
　　諸河發源縣之西南隅並著圖内承徳府各屬惟¶
　　府境與灤平不渉蒙古旂地而灤平西南接内地¶
　　邉牆屬古北口獨石口汎兼轄為較殊他州縣云¶
<pb:KR2k0035_WYG_049-10a>¶
¶
<pb:KR2k0035_WYG_049-11a>¶
　　豐寜縣圖説¶
　　豐寜縣舊四旂㕔境也在承徳府西北隅東界府¶
　　南界灤平縣西界獨石口北界圍塲察哈爾鑲白¶
　　旂舊治土城子今為縣治當全境南於東西為中¶
　　正藍旂治黄姑屯即波羅河屯居東鑲黄旂治大¶
　　閣兒居西正白旗治郭家屯居北四旗壤界錯出¶
　　山則鑲白旗屬之元寳山赫山白雲山五峯山正¶
　　藍旗屬之筆架峯&KR0785;瓏峯雲光洞苔山平頂山鑲¶
<pb:KR2k0035_WYG_049-11b>¶
　　黄旗屬之塔山湯山白雲洞十八盤嶺正白旗屬¶
　　之喇嘛山大對山半壁山為尤著水則灤河從縣¶
　　境西北隅圍埸入鑲黄旗北境東南流經正白旗¶
　　境小灤河北来會而南行入鑲白旗境南流入灤¶
　　平縣界其東則伊瑪圖川從縣境東北隅圍場入¶
　　鑲白旗北境南流入正白旗境又南流入灤平縣¶
　　界又東則伊遜河從縣境東北隅承徳府境南入¶
　　鑲白旗北境南流入正白旗境會伊瑪圖川又南¶
<pb:KR2k0035_WYG_049-12a>¶
　　流入灤平縣界又東則固都爾呼河亦從縣境東¶
　　北隅承徳府境入廂白旗北境南流仍入承徳府¶
　　界西則舍利塔拉川從正白旗西境發源東南流¶
　　入鑲白旗境又南入灤平縣界又西則潮河湯河¶
　　於鑲黄旗境發源南流入灤平縣界至鑲藍旗境¶
　　之中闗什巴爾台波羅河屯鑲白旗境之濟爾哈¶
　　朗圖阿穆呼朗圖並建¶
　行宫謹按次方位約會于圖¶
<pb:KR2k0035_WYG_049-13a>¶
¶
<pb:KR2k0035_WYG_049-14a>¶
　　平泉州圖説¶
　　平泉州舊八溝㕔境也西界承徳府東界建昌縣¶
　　東北界朝陽縣州北境為喀喇沁右翼地喀喇沁¶
　　札薩克公旗地在右翼中州治瀑河之源環焉北¶
　　則猴山東則獅山映碧山又東則鳯凰嶺東南則¶
　　瑙瓈山南則象山紅山又南則老姥山冷嶺其最¶
　　著也老河發源于州北境喀喇沁屬之霍爾霍克¶
　　山合諸水東北流納林崑都楞河東流會入焉又¶
<pb:KR2k0035_WYG_049-14b>¶
　　東會烏魯蘇台河東北流入朝陽縣界州北羣山¶
　　合沓而和爾博勒津山崑都楞喀喇山哈喇蘇台¶
　　山為尤著南境接永平府遷安縣邉外地又南與¶
　　喜峯口接圖中不繪邉墻專以本境界址為限例¶
　　也¶
<pb:KR2k0035_WYG_049-15a>¶
¶
<pb:KR2k0035_WYG_049-16a>¶
　　赤峯縣圖説¶
　　赤峯縣舊烏蘭哈逹㕔境也東界建昌縣南界平¶
　　泉州西界圍埸北界烏珠穆秦克什克騰諸旗地¶
　　縣全境為翁牛特右翼地其北境之翁牛特左翼¶
　　旗巴林旗務均𨽻縣轄赤峯縣因紅山得名山在¶
　　縣治東他如北境大松山南境遮蓋山其較著者¶
　　水則金英河發源圍埸從西境入會錫爾哈錫伯¶
　　卓索諸河東流出縣境入建昌縣界會於老河老¶
<pb:KR2k0035_WYG_049-16b>¶
　　河上流從平泉州東北隅入縣之東南隅折而東¶
　　行入建昌縣界均析會於圖自縣治至翁牛特右¶
　　翼駐處一百二十里北至左翼駐處一百八十里¶
　　又北至巴林旗北境五百里府屬疆域迤北境斯¶
　　其最遼濶矣¶
<pb:KR2k0035_WYG_049-17a>¶
¶
<pb:KR2k0035_WYG_049-18a>¶
　　建昌縣圖説¶
　　建昌縣舊塔子溝㕔境也在承徳府東南隅東界¶
　　朝陽縣南界臨榆遷安縣西界平泉州北界烏珠¶
　　穆秦旗地縣屬南境為喀喇沁左翼地北境為敖¶
　　漢旗地中界平泉州地南北若相望然縣治當喀¶
　　喇沁左翼中偏北境大凌河三源並發會而東流¶
　　入朝陽縣界青龍河當南境之西流入遷安縣蒐¶
　　濟河當南境之東流入寜遠縣山則月華瑞雲之¶
<pb:KR2k0035_WYG_049-18b>¶
　　屬最著而布古圖之為白狼山大凌河之為白狼¶
　　水尤可援今以辨古即見以徴聞北境則老河會¶
　　金英東流而玉瀑名泉仰邀¶
天藻品題地靈增勝敖漢管兵務旗務王子介居老河¶
　　南北岸其貝子則析居東境巴奚里河南不分左¶
　　右翼統曰敖漢旗云¶
<pb:KR2k0035_WYG_049-19a>¶
¶
<pb:KR2k0035_WYG_049-20a>¶
　　朝陽縣圖説¶
　　朝陽縣舊三座塔㕔境也在承徳府西北隅東接¶
　　九闗臺門界錦州府義州諸境西界平泉州南界¶
　　建昌縣北界科爾沁縣屬東北境為土黙特左翼¶
　　地西北境為土黙特右翼地又北境為奈曼旗地¶
　　又東北境兼轄喀爾喀庫倫兩旗地水則大凌河¶
　　經流其南金英河會入老河經流其北圖爾根河¶
　　南北二水同名均入大凌河凡諸河發源之山暨¶
<pb:KR2k0035_WYG_049-20b>¶
　　槐栢雲蒙著名諸山咸列圖内而鳳凰山之為古¶
　　龍山尤足與龍城狼水諸遺蹟相發明並彚列之¶
　　為建置沿革山水諸門考證之縁起焉¶
　¶
　¶
　¶
　¶
欽定熱河志卷四十九¶
