# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.392884
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷十三
<pb:KR2k0035_WYG_013-1a>¶
　欽定四庫全書¶
　欽定熱河志卷十三¶
巡典一¶
　　　粤昔觀河遊華巡典聿興逮夫夏諺美豫遊之度¶
　　　周詩揚裒對之休展義宣風嵗時臨幸亦近在畿¶
　　　甸而已¶
　聖朝聲教廣訖邉闗以外與中土郡邑無異而木蘭圍¶
　　　場草木之茂禽獸之多秋田獮狩若苑囿然所以¶
<pb:KR2k0035_WYG_013-1b>¶
　　　習武功于徼塞所以盛王㑹于遐藩¶
　徳莫隆焉¶
　威莫重焉洪惟¶
世祖章皇帝清蹕肇臨¶
聖祖仁皇帝六飛時御于苗典則昭示來兹我¶
　皇上迪閳¶
前光以嵗辛酉¶
　親&KR0681;行圍嗣乃間嵗一至後遂定為秋巡¶
<pb:KR2k0035_WYG_013-2a>¶
　　令典毎諏期戒道敬奉¶
安輿闗門士庶瞻仰¶
　光華藩部名王嵗時來辟施惠行慶朝覲宴賚之禮于¶
　　　是乎行焉謹排次年月志¶
　巡典第二至夫¶
　巡覽經臨¶
　㡬餘遊詠山川煥采¶
　雲日増輝恭録¶
<pb:KR2k0035_WYG_013-2b>¶
聖祖御製巡行諸詩敬冠卷端我¶
　皇上巡幸篇什分年編次用光¶
　懋典若夫行圍射獵之詳則别載圍塲門云¶
聖祖御製詩¶
　　　巡幸出喜峯口過黄土巖(初集/)¶
　紫塞雙厓出丹梯百尺懸草香遮細路樹老卧晴烟地¶
　為時巡到山當隘口徧何年留石室駐馬望層巔¶
　　　塞上諸宴藩¶
<pb:KR2k0035_WYG_013-3a>¶
　龍沙長宴塞雲收帳外連營散酒籌萬里車書皆屬國¶
　一時劍珮列通候天高大漠圍青嶂日午微風動綵斿¶
　聲教無私疆域逺省方随處示懐柔¶
　　　入喜峯口¶
　一道鳴鑾度三驅振旅還莓苔天半石松栝雨中山險¶
　設闗門壮時清堠火閒¶
孝陵佳氣近縹緲翠微間¶
　　　夏日奉¶
<pb:KR2k0035_WYG_013-3b>¶
太皇太后避暑興安¶
玉輦親扶出鳯城青霄遥指五雲生鳴鑾日映中天永避¶
　暑風來北塞清萬里山河通逺徼九邉形勝抱神京登¶
　臨但得¶
慈顔喜長侍瑶臺嵗嵗行¶
　　　曉發古北口望霧靈山¶
　流吹凌晨發長旓出塞分逺峯猶見月古木半籠雲地¶
　迴疎人跡山迴簇馬羣觀風當夏景澗草自含薰¶
<pb:KR2k0035_WYG_013-4a>¶
　　　駐蹕興安八首(并序/)¶
　　　出古北口岡巒盤互地形漸高行五百里至興安¶
　　　峻嶺竦峙自張家口蜿蜓而來横亘塞外南北諸¶
　　　山盡出其下地當䝉古諸部道里之中為曩昔枕¶
　　　戈擐甲戰争之所迨我¶
列祖肇握乾符恢廓天緒徳威所被四十八部罔不傾心¶
　　　内附古之甌脫今𨽻方輿癸亥夏六月奉¶
太皇太后避暑來游駐蹕于此炎歊不至清風滿林山雨¶
<pb:KR2k0035_WYG_013-4b>¶
　　　既濡萬卉齊發于是逺邇大小藩臣各率其屬趨¶
　　　侍行殿既于苗以講武事復燕衎以懐逺人撫此¶
　　　遐陬在禹迹方行之外聲教四訖皆¶
祖功¶
宗徳之貽朕今紹祚獲際昇平能無永念乎即事書懐徳¶
　　　詩六首¶
祖徳隆¶
三后¶
<pb:KR2k0035_WYG_013-5a>¶
天心廓九圍謳歌通毳幕風雨想戎衣一自車書合長㸔¶
　職貢歸黄圖無内外時邁有光輝¶
　　　其二¶
　特奉¶
仙輿出晴巒駐羽旄鳯多停彩扇驛逺進冰桃麗草金蓮¶
　湧(塞上多金蓮花/較清涼山尤勝)濃隂碧樹高墉臺新月上廣樂奏雲¶
　璈¶
　　　其三¶
<pb:KR2k0035_WYG_013-5b>¶
　重嶺疊雲烟旌旗拂塞天草香薰翠幄花暖接紅川雁¶
　磧長城外龍荒勝地𫝊回瞻亭障逺千里抱幽燕¶
　　　其四¶
　六月浮埃淨高居暑氣消千山低接帳萬木迴凌霄地¶
　擁邉沙濶天臨塞曲遥封章達行在銀燭秉凉宵¶
　　　其五¶
　虎㦸間清候逍遥覽物華烟籠千樹栁暑發四時花風¶
　土暄凉異山川道里賖濯枝新雨歇皎皎散飛霞¶
<pb:KR2k0035_WYG_013-6a>¶
　　其六¶
地脉連荒服山形赴上陘炎歊移月令分野别星經樺¶
屋參覃白松林㫁續青雲沙一萬里屬國盡來庭¶
　　其七¶
邉雲澄霽色山翠㸃行衣馬引雕弓過禽連羽箭飛旌¶
旗開一面草樹入長圍我武當蒐狩非因耀徳威¶
　　其八¶
紫塞行巡日琱輿問俗年大庖陳折爼仙醴秩初筵屏¶
<pb:KR2k0035_WYG_013-6b>¶
翰金湯壮光華賜予宣示慈良有意裒對在敷天¶
　　巡厯塞北雜詠四首¶
叠嶂層崖一綫開草&KR0055;徑路絶塵埃龍沙雨後灤河水¶
日夜朝宗入塞來¶
　　其二¶
雲開灌木萬山清縹緲前旌拂曉星漫道窮荒人跡少¶
㡬家烟火簇邉庭¶
　　其三¶
<pb:KR2k0035_WYG_013-7a>¶
職方風土有遺書問俗今還一駐車禾黍近來耕稼滿¶
烟鋤雲鍤遍新畬¶
　　其四¶
塞北風多露氣凉幔城坐聴漏聲長只今六月渾無暑¶
已見飄來木葉黄¶
　　迴鑾抵古北口¶
黄谷清河古戍間鑾車此日省方還長林曲抱千溪水¶
小徑斜通萬仭山地扼襟喉趨朔漠天留鎻鑰枕雄闗¶
<pb:KR2k0035_WYG_013-7b>¶
時平不用誇形勝雲物秋澄斥堠間¶
　　塞外省覽風俗¶
莫道巖闗險要荒總一家戍樓無鼓角戰罍是桑麻野¶
静知民樂時清見物華林中歸徑晩旌斾滿烟霞¶
　　再至紅川避暑¶
塞外留鑾蹕長林帳殿幽乍㸔南火厯已動北山秋露¶
冷輕葵箑花寒御綺裘重來欣勝賞斯地即丹邱¶
　　迴鑾至鰭鬛口秋雨初霽對月¶
<pb:KR2k0035_WYG_013-8a>¶
纎月高林動輝輝古塞長冰輪初濯露桂影欲飄香鳥¶
鵲聲頻起闗河色共涼旌門唫眺逺萬國自清光¶
　　出古北口(二集/)¶
年年秋獮此經過硝石天成險隘多沙漠名王皆屬國¶
但留形勝壮山河¶
　　将之山荘四首(三集/)¶
畏暑心何勝平明出玉墀萬㡬豈歇息臨政有疇咨¶
　　其二¶
<pb:KR2k0035_WYG_013-8b>¶
暖溜自平地風光此日佳暄波由近發浩澤無津涯¶
　　其三¶
駐輦相風竿臨書羡五𫝊情瀾分暑節疏爽須葵扇¶
　　其四¶
霖雨消塵蹟輕霞照野荆詞臣毎扈從上賞賦昆明¶
　　迴鑾(四集/)¶
獵罷迴鑾塞冷時昊天今嵗落霜遲圍人競帶甘肥脯¶
田叟爭收高下&KR1265;榖賤共知欣有食物多須記守長規¶
<pb:KR2k0035_WYG_013-9a>¶
　西成盈野倉箱滿闗内依然是所思¶
　　　順治八年四月乙卯¶
上啟蹕巡幸塞外癸亥出獨石口五月甲申¶
駐蹕上都河丁亥¶
駐蹕喀喇河屯己丑入古北口癸巳¶
上迴宫¶
　　　康熈十六年九月甲申¶
上啟蹕㳟謁¶
<pb:KR2k0035_WYG_013-9b>¶
孝陵禮成¶
巡幸塞外己丑出喜峯口乙未¶
駐蹕和爾和克必喇丙申¶
迴駐喀喇河屯¶
賜來朝喀喇沁郡王扎什鎮國公烏特巴拉等弓矢庚子¶
駐蹕達什喇卜齊昻阿先是¶
命喀喇沁郡王扎什鎮國公烏特巴拉一等塔布囊什逹¶
　　　及三十二塔布嚢精竒尼哈畨副都統等以兵一¶
<pb:KR2k0035_WYG_013-10a>¶
　　　千五百名來為嚮導是日¶
上御幔城外各¶
賜冠服鞾帶銀幣有差壬寅入喜峯口(是日蘓黙見駕經/逹蘭      遒旁)¶
　　　(卧者遣侍衛往問覆奏民人王某自邉外傭工歸/乏食僵卧不能起      上曰誰非朕赤子可食)¶
　　　(以粥並杜昇資命喜峯/口逰擊      送回籍)十月癸丑¶
上迴宫¶
　　　二十年三月癸酉¶
上奉¶
<pb:KR2k0035_WYG_013-10b>¶
太皇太后啟蹕幸遵化州湯泉因¶
巡幸塞外四月庚寅出喜峯口丙申¶
駕至拜察丁酉¶
駐蹕和爾和戊戌¶
駐蹕必爾罕己亥¶
迴駐烏蘭岡安丁未入喜峯口五月乙卯¶
上奉¶
太皇太后迴宫¶
<pb:KR2k0035_WYG_013-11a>¶
　　　二十二年六月癸未¶
上奉¶
太皇太后啟蹕巡幸塞外丁亥出古北口戊戌¶
駐蹕烏拉岱庚子以天旱¶
命建壇祈雨是日丼霖大沛丙午¶
巡視英錫爾哈等處甲寅¶
還駐烏拉岱庚申奉¶
太皇太后幸拜察丙寅¶
<pb:KR2k0035_WYG_013-11b>¶
御黄幄設儀仗¶
賜來朝科爾沁喀喇沁翁牛特土黙特敖漢奈曼克什克¶
　　　騰阿巴噶喀爾喀諸王貝勒貝子公額駙台吉及¶
　　　蒙古官兵等宴¶
頒賜䝉古王公及管領圍場各王公等冠服鞾帶有差七¶
　　　月庚午朔¶
御黄幄¶
賜管領圍場阿嚕科爾沁郡王色楞額駙巴特瑪及台吉¶
<pb:KR2k0035_WYG_013-12a>¶
　　　等宴是日奉¶
太皇太后自拜察¶
迴鑾¶
駐蹕胡土克圖布拉克¶
賜色楞等冠服鞾帶弓矢及官兵等銀幣有差辛未¶
諭各䝉古王公額駙台吉及官兵等曰今阿嚕科爾沁翁¶
　牛特二旗盜賊甚衆為盗賊而致富者能有㡬人身被¶
　惡名被獲則死凡富貴皆由天命違理妄求能必得乎¶
<pb:KR2k0035_WYG_013-12b>¶
　爾等各遵法守分有一二牲畜者擇水草善地畜牧能¶
　耕田者勤于耕種則各得生理天亦佑之倘有貧困至¶
　極無以聊生者該管之主宜加撫恤使之得所朕本内¶
　外一視並無分别爾外國遇年嵗荒歉朕即運粮米賑¶
　濟或有困乏即賜牲畜縀匹無非慮爾等失所此畨巡¶
　幸爾等或有過犯朕並不報法治罪且頻加賞賚嗣後¶
　爾等宜遵守教諭革除惡習以副朕好生之意科爾沁¶
　親王班第等率官兵等懽忭奏謝庚寅入古北口甲午¶
<pb:KR2k0035_WYG_013-13a>¶
上奉¶
太皇太后迴宫¶
　　　二十三年五月甲申¶
上啟蹕巡幸塞外丁亥出古北口戊子于偏嶺西山行圍¶
　　　殪虎癸巳¶
駐蹕阿里瑪台¶
賜八旗䕶軍校等牛羊六月壬寅¶
駐蹕蘓拜昻阿伯勒齊爾¶
<pb:KR2k0035_WYG_013-13b>¶
諭扈從諸臣禁踐踏禾苖癸卯¶
駐蹕庫克哈達乙巳¶
賜扈從八旗章京護軍及䝉古察哈爾䕶軍等牛羊丁未¶
　　　於錫爾哈摩琳阿林行圍殪虎壬子¶
駐蹕額爾通色欽(先是庚戌扈從諸臣奏水草多駕將幸/牧地烏蘭哈達等處饒      獸請便)¶
　　　(道行圍軍士/便從行)　(上以其地艱樵採不/    命别擇地以聞)甲寅¶
諭副都統巴圖等曰邉外八旗䝉古與内八旗一體今朕¶
　巡行之次見其衣食常乏深為惻然著通行曉諭所過¶
<pb:KR2k0035_WYG_013-14a>¶
　地方䝉古人等有鰥寡孤獨老病不得其所者今其來¶
　見加恩賞賚且因其來見朕亦可以悉其生計(嗣是諸/䝉古人)¶
　　　(等日扶老擕㓜泥首年齒行宫前叩首/命曉事者進見詳詢    生理降)　(㫖賜上/    飲)¶
　　　(食量給銀/布有差)乙夘¶
駐蹕額爾通阿拉¶
御黄幄閱馬駝牛羊牧羣¶
賜温郡王延夀自擇内廐馬二匹¶
扈從内大臣都統前鋒統領䕶軍統領等内廐馬各一匹¶
<pb:KR2k0035_WYG_013-14b>¶
　　　侍衞前鋒叅領䕶軍叅領以下至八旗前鋒䕶軍¶
　　　察哈爾䝉古官兵及執事人等各馬一匹時前鋒¶
　　　叅領錫圖塔爾岱以効力行間人材壯健¶
命加賜内廐馬一匹以奨之辛酉于哈馬爾阿林行圍殪¶
　　　虎七月乙丑朔¶
駐蹕昆都倫拉克¶
賜扈從八旗官兵及䝉古察哈爾官兵牛羊癸酉¶
駕至拜察乙亥¶
<pb:KR2k0035_WYG_013-15a>¶
賜克什克騰都統叅領佐領驍騎校等蟒袍綢縀及兵丁¶
　　　等銀布有差八月乙未¶
駐蹕烏拉岱丁酉¶
賜科爾沁端敏公主翁牛特和碩郡主蘓尼特和碩郡主¶
　　　縀匹鞍轡巴林王納木達克貝子烏爾占温春冠¶
　　　服金帶弓矢鞍轡額駙阿喇卜坦台吉格哷勒圖¶
　　　等以下䕶衞典儀以上並扈從都統副都統官兵¶
　　　等冠服鞾帶弓矢銀幣布匹有差壬寅¶
<pb:KR2k0035_WYG_013-15b>¶
駐蹕僧機圖哈達¶
賜扈從八旗官兵牛羊丙午入古北口戊申¶
上迴宫¶
　　　二十四年六月乙巳¶
上啟蹕巡幸塞外癸丑出古北口七月丙寅¶
駐蹕都呼岱浩齊特郡王䇿卜登奏嵗饑請賑¶
上諭理藩院遣官赴浩齊特速察饑民户口以聞己巳¶
駕至拜察癸酉¶
<pb:KR2k0035_WYG_013-16a>¶
駐蹕錫布赫海塔哈理藩院以浩齊特饑民户口奏聞¶
命以拜察儲粟一千石運徃賑之八月癸巳¶
駐蹕齊老圖¶
賜察哈爾官兵衣幣銀布有差丙申¶
駐蹕伊瑪圖¶
諭八旗察哈爾官兵曰爾等自¶
太宗皇帝時皆編旗分佐領愛養有年今朕巡行邉外講¶
　習武備見爾等人材壯健頗諳體制與京師八旗無異¶
<pb:KR2k0035_WYG_013-16b>¶
　朕所以奨勵爾等不分内外一視同仁嗣後各宜善為¶
　畜牧力勤農事謹守成法勿為盗賊如此不特人皆得¶
　所即朕任使亦有禆益矣察合爾㳺牧總管及各官兵¶
　　　等皆懽忭奏謝己亥¶
駐蹕僧機圖昻阿庚子¶
賜來朝科爾沁翁牛特巴林敖漢諸王貝勒額駙台吉等¶
　　　衣服鞾帶及官兵銀縀布匹有差壬寅¶
駐蹕烏拉岱丙午¶
<pb:KR2k0035_WYG_013-17a>¶
駐蹕拜布哈昻阿¶
賜翁牛特修路官兵銀縀布匹有差乙卯¶
駐蹕烏爾格蘓台丙辰¶
賜哈喇沁郡王扎什以下及官兵等冠服鞾帶銀縀布匹¶
　　　有差九月戊午朔¶
上自博羅河屯迴鑾己未¶
上迴宫¶
　　　二十五年七月辛亥¶
<pb:KR2k0035_WYG_013-17b>¶
上啟蹕巡幸塞外八月癸丑朔出古北口己未¶
駐蹕烏拉岱辛未¶
駐蹕烏爾格蘓台¶
賜喀喇沁郡王扎什翁牛特郡王必里衮達賚及各台吉¶
　　　等冠服鞾銀縀布有差甲戊入古北口丙子¶
上迴宫¶
　　　二十六年八月己酉¶
上啟蹕巡幸塞外辛亥出古北口癸丑行圍殪虎二¶
<pb:KR2k0035_WYG_013-18a>¶
駐蹕愽羅河屯庚申¶
駐蹕烏拉岱壬戌¶
駕至巴隆桑阿蘓台甲戌¶
迴駐博羅河屯¶
賜喀喇沁郡王扎什翁牛特郡王之母和碩公主及郡王¶
　　　必里衮達賚各台吉等銀幣有差乙亥行圍殪虎¶
駐蹕伊遜必喇九月丁丑入古北口己卯¶
上迴宫¶
<pb:KR2k0035_WYG_013-18b>¶
　　　二十七年七月丙戌¶
上啟蹕巡幸塞外戊子出古北口壬辰¶
駐蹕喀爾必哈哈達(是峯舊名納哈里狀如浮圖髙百餘/丈      上率文武諸臣仰射連發)¶
　　　(數矢皆過峯頂侍衛桑格納拉善射僅至巔餘/不能至      上駐蹕賜名喀爾必哈哈達)¶
　　　八月癸卯行圍殪虎¶
駐蹕巴顔溝癸丑¶
駐蹕伊瑪圖聞浩齊特貧困¶
命以拜察米五百石銀千兩量給之甲寅¶
<pb:KR2k0035_WYG_013-19a>¶
賜随圍八旗察哈爾官兵等銀縀布匹有差壬戌¶
駐蹕烏拉岱和洛癸亥¶
駐蹕烏里雅蘓台達巴罕喀爾喀洪豁爾岱青台吉等率¶
　　　屬來朝¶
上以御用珊瑚數珠賜之(嘉其先報厄魯特軍情/又首率衆台吉來謁也)¶
賜來朝翁牛特巴林土黙特敖漢扎噌特阿巴噶喀爾喀¶
　　　諸王貝勒貝子公台吉塔布囊等並扈從諸王文¶
　　　武大臣八旗官兵等宴丙寅¶
<pb:KR2k0035_WYG_013-19b>¶
駕迴駐烏拉岱和洛九月戊子入古北口辛卯¶
上迴宫¶
　　　二十八年八月癸酉¶
上啟蹕巡幸塞外丙子出古北口¶
諭扈從諸臣曰前諸王大臣以朕因嵗旱之故抑&KR0625;靡寧¶
　兼遇喪事體加勞瘁再三懇請行幸郊外以養朕躬朕¶
　允所請而行内地荒旱已遣官徃察今觀口外田畆亦¶
　因旱歉收故朕于此處貧民悉行補助又聞此地馬斃¶
<pb:KR2k0035_WYG_013-20a>¶
　甚多恐無知者罔識朕心乃謂朕以游嬉而來也是日¶
賜口外居民銀兩丁丑¶
駐蹕富勒堅噶山¶
上以諸䝉古嵗旱乏食¶
命内大臣大學士等㑹議運米各口分賑各扎薩克清察¶
　　　户口王台吉等親督領米喀喇沁翁牛特巴林為¶
　　　一起土黙特敖漢奈漫為一起蘓尼特察哈爾八¶
　　　旗為一起扎嚕特阿嚕科爾沁為一起核實散給¶
<pb:KR2k0035_WYG_013-20b>¶
　　　戊寅¶
駐蹕博羅河屯¶
賜什巴爾台居民銀米己卯至張三營¶
賜居民銀米丙戍至巴隆桑阿蘓台戊子¶
駐蹕烏拉岱昻阿九月戊戌¶
駐蹕拜察和洛以喀爾喀信順額爾克岱青等六台吉所¶
　　　屬嵗饑遣官察視行賑辛丑入古北口癸卯¶
上迴宫¶
<pb:KR2k0035_WYG_013-21a>¶
　　　二十九年七月癸卯¶
上啟蹕巡行塞外丙午出古北口¶
諭大學士伊桑阿尚書顧八代曰朕沿途閱視見所踐田¶
　禾過于朕初時諭㫖部中丈量者惟恩格木噶山以南¶
　過此並未丈量何地非朕赤子可令侍郎賽必罕即自¶
　口以北至坡賚噶山凡所踐田禾作速明悉丈量己酉¶
駐蹕博羅河屯壬子自博羅河屯¶
迴鑾八月庚寅入古北口乙丑¶
<pb:KR2k0035_WYG_013-21b>¶
上迴宫¶
　　　三十年四月丁卯¶
上啟蹕巡幸塞外察視各䝉古生計又以喀爾喀土謝圖¶
　　　汗等率屬來歸¶
親臨撫綏安輯壬申出古北口甲申¶
駐蹕海拉蘓台(自海拉蘓台及編旗幸多倫諾爾凡喀爾/喀入覲宴賚      錫爵諸典禮皆於多)¶
　　　(倫諾爾/舉行)五月辛卯自多倫諾爾¶
迴鑾己亥入古北口癸卯¶
<pb:KR2k0035_WYG_013-22a>¶
上迴宫¶
　　　閏七月乙亥¶
上啟蹕再幸塞外辛巳出古北口乙未¶
駐蹕烏拉岱九月丁巳入喜峯口乙丑¶
上迴宫¶
　　　三十一年七月乙亥¶
上啟蹕巡幸塞外八月己卯出古北口癸巳¶
駐蹕烏拉岱壬寅¶
<pb:KR2k0035_WYG_013-22b>¶
駐蹕永安湃達巴罕癸卯¶
賜來朝喀爾喀哲卜尊丹巴胡土克圖土謝圖汗親王䇿¶
　　　旺扎布貝勒錫第錫哩台多吉爾濟額爾徳尼阿¶
　　　海等宴¶
頒賜冠服蟒縀弓矢有差九月庚戍¶
駐蹕熱河湯泉以喀喇沁行圍効力¶
賜郡王扎什以下及官兵等冠服蟒縀弓矢銀兩有差丙¶
　　　辰入古北口己未¶
<pb:KR2k0035_WYG_013-23a>¶
上迴宫¶
　　　三十二年八月癸未¶
上啟蹕巡幸塞外丁亥出古北口己亥¶
駐蹕錫伯必喇¶
賜來朝科爾沁喀喇沁翁牛特巴林土黙特敖漢阿巴哈¶
　　　納爾諸王貝勒貝子公額駙台吉塔布囊等並扈¶
　　　從文武大臣八旗官兵等宴¶
賜随圍喀喇沁塔布囊以下及官兵等冠服鞾帶銀縀布¶
<pb:KR2k0035_WYG_013-23b>¶
　　　匹有差九月丁未¶
駐驆烏拉岱癸丑¶
駐驆僧機圖哈逹昻阿¶
賜喀爾喀哲卜尊丹巴胡土克圖土謝圖汗諸王貝勒台¶
　　　告等冠服蟒縀鞾帶弓矢刀鞍有差丙辰¶
駐蹕齊老圖昻阿¶
賜喀爾喀郡王昆都倫博碩克圖衮布等冠服鞾帶有差¶
　　　庚申¶
<pb:KR2k0035_WYG_013-24a>¶
駐蹕巴達喇噶山¶
賜翁牛特貝勒額勒徳卜台吉鄂齊爾土黙特貝勒額爾¶
　　　徳木圖喀喇沁鎮國公善巴喇錫等及随圍喀喇¶
　　　沁塔布囊以下官兵等冠服鞾帶弓矢銀縀布匹¶
　　　有差甲子入古北口丁卯¶
上迴宫¶
　　　三十三年七月庚寅¶
上啟蹕巡幸塞外甲午出古北口八月乙未¶
<pb:KR2k0035_WYG_013-24b>¶
駐蹕拜布哈昻阿¶
賜喀爾喀哲卜尊丹巴胡土克圖等冠服蟒縀有差九月¶
　　　癸酉¶
駐蹕喇嘛洞¶
賜喀喇沁郡王扎什等冠纓蟒縀銀兩有差乙亥入古北¶
　　　口己卯¶
上迴宫¶
　　　三十四年八月壬辰¶
<pb:KR2k0035_WYG_013-25a>¶
上啟蹕巡幸塞外乙未出古北口戊戌¶
駐蹕博羅河屯¶
上以巴林翁牛特嵗不登¶
命學士喇錫前往察視分别詳奏辛亥¶
駐蹕札哈烏里雅蘓台¶
賜喀喇沁郡王扎什等冠服縀匹有差乙卯¶
駐蹕噶海圖¶
賜喀爾喀哲卜尊丹巴胡土克圖土謝圖汗郡王敦多卜¶
<pb:KR2k0035_WYG_013-25b>¶
　　　多爾濟等冠服縀匹有差九月戊寅入古北口辛¶
　　　巳¶
上迴宫¶
　　　三十六年七月丁未¶
上啟蹕巡幸塞外八月庚戌出古北口乙亥¶
駐蹕畢圖舎哩¶
賜來朝喀喇沁翁牛特喀爾喀諸王貝勒額駙台吉等銀¶
　　　幣有差九月甲申¶
<pb:KR2k0035_WYG_013-26a>¶
駐蹕汗特穆爾達巴罕厄魯特台吉丹濟拉來降至¶
御營朝見辛卯入古北口甲午¶
上迴宫¶
　　　三十七年七月甲戌¶
上以噶爾丹蕩平¶
躬詣¶
　　盛京謁¶
陵告祭(時以山海闗一帶秋禾在地/      命取道口外前往)辛丑奉¶
<pb:KR2k0035_WYG_013-26b>¶
皇太后啟行甲辰出古北口戊申自唐三營前詣¶
　　盛京癸丑¶
駐蹕喀喇沁和碩端静公主第和碩端静公主和碩額駙¶
　　　噶勒臧進宴甲寅喀喇沁郡王扎什等進宴¶
賜和碩端静公主和碩額駙噶勒臧銀幣庚申¶
駐蹕哈喇托海敖漢郡王扎木蘓等進宴壬戌¶
駐蹕珠爾噶岱哈達敖漢和碩額駙齊倫巴圖爾等進宴¶
　　　(自科爾沁境詣/成由山海闗)　(盛京禮/  迴鑾)十一月癸未¶
<pb:KR2k0035_WYG_013-27a>¶
上奉¶
皇太后自¶
　　盛京迴宫¶
　　　三十八年閏七月癸丑¶
上啟蹕巡幸塞外丙辰出古北口己未¶
駕臨沙喇諾海達巴罕¶
賜名阿布達爾八月甲申¶
駐蹕齊老圖昻阿¶
<pb:KR2k0035_WYG_013-27b>¶
賜來朝科爾沁喀喇沁巴林敖漢阿嚕科爾沁烏珠穆沁¶
　　　浩齊特阿巴噶阿巴給納爾喀爾喀諸王貝勒貝¶
　　　子公額駙台吉等冠服銀帶鞍馬有差乙酉¶
駐蹕庫爾竒哷必喇¶
賜随圍喀喇沁官兵銀幣有差己未¶
迴駐博羅河屯九月庚子自多倫諾爾入張家口乙巳¶
上迴暢春園¶
　　　三十九年七月丁巳¶
<pb:KR2k0035_WYG_013-28a>¶
上啟蹕巡幸塞外八月辛酉朔出古北口癸亥行圍殪熊¶
駐蹕喇嘛洞丙寅¶
駐蹕納木桑扎塞¶
賜多羅僖郡王岳希喀喇沁王扎什公福善台吉鄂齊爾¶
　　　弓各一丁卯¶
駐蹕英圖和洛¶
賜翁牛特都稜郡王班第馬八百匹以資生息癸酉¶
駐蹕齊老圖(先是遣往敖漢教養䝉古生計之黄茂等來/奏耕穫榖數      諭大學士馬齊𣲖章京)¶
<pb:KR2k0035_WYG_013-28b>¶
　　　(等前徃察視所獲未榖各部落教養䝉古官員等/随相繼入覲      上皆詳問䝉古生計雨水情)¶
　　　(形及各旗/耕獲榖數)己丑行圍殪熊¶
駐蹕扎哈烏里雅蘓台九月辛卯行圍殪虎¶
駐蹕汗特穆爾達巴罕昻阿丁酉入古北口辛丑¶
上迴宫¶
　　　四十年十一月丁未¶
上啟蹕恭謁¶
孝陵禮成¶
<pb:KR2k0035_WYG_013-29a>¶
巡幸塞外十二月乙卯出喜峯口己未行圍殪虎¶
駐蹕七溝壬戌行圍殪虎¶
駐蹕喀喇河屯乙丑行圍殪豹二¶
迴駐兩間房丙寅入古北口己巳¶
上廻宫¶
　¶
　¶
　¶
<pb:KR2k0035_WYG_013-29b>¶
　¶
　¶
　¶
　¶
　¶
　¶
　¶
　欽定熱河志卷十三¶
