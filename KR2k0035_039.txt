# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.937971
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷三十九
<pb:KR2k0035_WYG_039-1a>¶
欽定四庫全書¶
欽定熱河志卷三十九¶
　行宫十五¶
　　靜含太古山房¶
　　有真意軒¶
　　碧靜堂¶
<pb:KR2k0035_WYG_039-2a>¶
¶
<pb:KR2k0035_WYG_039-3a>¶
　　靜含太古山房　鷲雲寺之側萬嶂環之曠如奥¶
　　如得靜者機焉築山房一區顔曰靜含太古䆳谷¶
　　含風穹林隠日纎塵不到衆籟閴然宛在羲皇上¶
　　也由西廊而出曰不遮山樓髙入雲際林嵐迴抱¶
　　繚白縈青樓下曲徑纚連山腰石磴間不覺登陟¶
　　之勞廊盡向南得小亭顔曰趣亭¶
御製詩¶
　　靜含太古山房(壬午/)¶
<pb:KR2k0035_WYG_039-3b>¶
秀起(堂/名)占髙朗山房别一區稱佳以幽僻契妙更清殊¶
松不煩新種石皆入古圖子西善忖度心得乃先吾¶
　　靜含太古山房(癸未/)¶
秀起真秀起讀文如大家巖徑更屧𡵯仄磴盤雲斜别¶
體築山房派擬郊島誇是時正小年太古靜且嘉子西¶
曽未到先得同然耶¶
　　靜含太古山房¶
仄徑纔容𡵯過槁便到門藉峯作屏障倚巘築墻垣秋¶
<pb:KR2k0035_WYG_039-4a>¶
色來方稚風聲起欲軒既云含太古底事未忘言¶
　　靜含太古山房¶
夷嵕山屋祗三間得概欣看萬嶂環無暇翻思難應接¶
有懐那謝一躋攀芬聞野卉巖邊纈響逓幽泉澗底潺¶
不是子西髙尚輩安能箇裏鎮消閒¶
　　靜含太古山房(甲申/)¶
太古以來山築房含以靜孰古抑孰今房用無言領我¶
心亦如之小坐趣為永巖風送爽至欣披真即景¶
<pb:KR2k0035_WYG_039-4b>¶
　　靜含太古山房(乙酉/)¶
緑樹全染紅紅又風前少色即空豈誣動歸靜有道恰¶
如太古初名相非所曉山房足當之㑹於無言表¶
　　靜含太古山房(丙戍/)¶
山房别一區乃在書堂下彼以迥而秀此則秀而野石¶
泉階底淙松濤屋端瀉於何見古意塵念都蠲舎研匣¶
又宣𫝊笑此奚為者¶
　　靜含太古山房(丁亥/)¶
<pb:KR2k0035_WYG_039-5a>¶
山房秀起(堂/名)隅雲棧致縈紆委宛如藏宻窈深足靜娱¶
秋風滿座爽野景一窓輸城外山田見黄雲近逺鋪¶
　　靜含太古山房(戊子/)¶
何處不太古山房獨擅稱階前俯閜砢窓外即崚嶒¶
復目眸豁坐教心意澄梵鈴空際落便似悟南能¶
　　靜含太古山房作歌(己丑/)¶
秀起(堂/名)若大家李杜萬丈光芒透山房似别裁郊島無¶
妨寒與瘦窈而曲如往而復倚巖小築三間屋漫嫌十¶
<pb:KR2k0035_WYG_039-5b>¶
笏纔容膝萬壑千巒一忩足千巒萬壑自太古豈識樸¶
室及華廡凝神契靜合忘言底用勞勞辨纂組¶
　　靜含太古山房(辛邜/)¶
自我來山莊西峪兹兩至一以少閒暇一以多政事對¶
山頗自笑何必煩㸃綴増景則不無仍付鹿守訖(叶/)巖¶
房本弗多勝惟㨿幽邃太古豈其遥峯林詎改置就飾¶
斯非難反靜未云易¶
　　靜含太古山房(癸巳/)¶
<pb:KR2k0035_WYG_039-6a>¶
仄徑下曲崦山房樓巘隅以幽不恒到惟靜足堪娱恰¶
度小年候偶拈五字鬚景光又覺異興㑹自然殊¶
　　靜含太古山房(甲午/)¶
鬱紆下崇阪山房藏窔奥幽峽落風寒宻林蔽日曜六情¶
於焉靜一塵所弗到不因小年來安識太古妙欲擬斯¶
久坐還恐誤政要¶
　　靜含太古山房(乙未/)¶
山房窈窱間尋常弗輕至夤縁兹偶遊喜值秋風霽氣¶
<pb:KR2k0035_WYG_039-6b>¶
澄一天涼林翻四鄰翠以幽轉致曠放彌出卷宻(叶/)堪¶
注子輿書萬物於我備¶
　　靜含太古山房(丙申/)¶
盤磴下威紆入壑窮委宛山房忽靣前既近仍疑逺云¶
房含太古房實搆以晩太古實含房偶因房而顯渉名¶
則論紛忘象乃契筦(叶/)而我曽何謂屢吟泐壁滿¶
　　靜含太古山房(己亥/)¶
落斜不數武而總歩仄徑於宻忽小谿山房樸以淨鄰¶
<pb:KR2k0035_WYG_039-7a>¶
虚意為永㨿迥峯羅勝開窓引清風可望亦可聽松籟¶
為絲竹石稜供餖飣靜色與清聲不塵總恱性把筆欲¶
吟難思量無句稱¶
　　靜含太古山房(辛丑/)¶
秀起堂右側磵道下踰窈得平過十尺室較十尺小而¶
室乃三架計容膝不少山自太古有靜覺秋光好問誰¶
知其含趣在五言表¶
　　靜含太古山房(壬寅/)¶
<pb:KR2k0035_WYG_039-7b>¶
山房藏委宛既狹中亦宏容房可三間祛華惟樸楹¶
以延遥日可以澄素情我昔來遊此與之太古名然自¶
太古來原有此亦誠恰值小年長宜靜絶外營而我勅¶
㡬人耽斯恐過生¶
　　不遮山樓(壬午/)¶
山樓雖迥不遮山㡬㸃新紅萬緑間竒破天慳欣始遇¶
尋常林壑擬從删¶
　　題不遮山樓¶
<pb:KR2k0035_WYG_039-8a>¶
樓在萬山裏偏云山不遮名言何有定愜意與之遐為¶
是初成趣歸來便領嘉喜新吾尚爾復古志徒賖¶
　　再題不遮山樓¶
肩輿西峪趂㡬閒振籜秋風頃刻間今日登樓有佳㑹¶
别開生靣不遮山¶
　　不遮山樓(癸未/)¶
山樓山複不遮山翠邏青縈逺近間拾級不言經嵗隔¶
凭窓聊喜片時閒¶
<pb:KR2k0035_WYG_039-8b>¶
　　不遮山樓口號¶
夏葉宻綢繆空懐不遮意山樓今欲云副實行將至¶
　　不遮山樓(甲申/)¶
山樓倚巘出青霞凸態凹&KR1086;總不遮獨有當窓一枝好¶
天然小幅展&KR0828;家¶
　　題不遮山樓(乙酉/)¶
低小山樓號不遮冷窓全攬近還遐廓然雅契大公㫖¶
寧在林嵐罨目嘉¶
<pb:KR2k0035_WYG_039-9a>¶
　　不遮山樓口號(丙戌/)¶
山不遮樓樓不遮誰賔誰主總名加驀然林下逄蒼鹿¶
勝我無言亦八义¶
　　不遮山樓(丁亥/)¶
精小山樓翼若飛峯&KR1086;嶺態罨書幃魯論見說吾無隠¶
觸目孰非靜者機¶
　　不遮山樓(戊子/)¶
小閣開窓山不遮逺峯近巘各呈嘉夕陽欲落依西嶺¶
<pb:KR2k0035_WYG_039-9b>¶
幻起東林一片霞¶
　　不遮山樓(己丑/)¶
洞逹層樓納颯風林光嵐翠四鄰通不遮寧為(去/聲)看山¶
色宋祖開門意正同¶
　　不遮山樓(辛夘/)¶
拾級俯臨萬景披紅増緑褪仲秋時開門宋祖不遮意¶
在彼吾心匪在斯¶
　　題不遮山樓(癸巳/)¶
<pb:KR2k0035_WYG_039-10a>¶
倚山築小樓靣前堪眺遐背後開虚窓見山亦不遮表¶
裏須洞逹攬景何須賖攬景固佳矣而吾更有加人情¶
紛萬殊一照寧無差明逹徹壅蔽卓哉惟重華¶
　　不遮山樓(甲午/)¶
勝處起樓非背山開窓終日對孱顔不遮於此猶容易¶
欲悉人情實則艱¶
　　不遮山樓口號(丙申/)¶
山不遮樓樓納山偶來消得片時閒設如較彼名實處¶
<pb:KR2k0035_WYG_039-10b>¶
我亦疑其賓主間¶
　　不遮山樓(辛丑/)¶
曲折通廊處起樓枕翠㣲匪誇兩層逈却嘉四鄰圍守¶
閟無藏妙鈎深每息機開窓萬峯納或免義山譏¶
　　趣亭(壬午/)¶
小亭未足十笏勝趣乃占千山虚牖竒供曠覽崇巖逸¶
謝勞攀流動則資石瀑周遮不厭林闗欲藉澄心觀物詎¶
云徒尚髙閒¶
<pb:KR2k0035_WYG_039-11a>¶
　　題趣亭(癸未/)¶
夏山宜畫復宜詩喬翠&KR0672;紅萬状披真與小亭增趣矣¶
尋思知趣者為誰¶
　　趣亭¶
試問今來情所闗金聲多在翠㣲間領完夏趣領秋趣¶
却是人忙亭祗閒¶
　　趣亭(甲申/)¶
十笏未為廣四時寧有窮延來總佳景妙處是天工秋¶
<pb:KR2k0035_WYG_039-11b>¶
葉尚餘緑山花亦作紅如訽趣所得不在色形中¶
　　趣亭(乙酉/)¶
山深秋意佳葉落峯&KR1086;露孤亭何礙窄此中有真趣雖¶
鮮(上/聲)紅緑繪豈不聞後素時復作天籟悠然勝韶頀¶
　　趣亭(己丑/)¶
委宛遊廊曲入深啟窓峯翠撲衣&KR0109;寧當小大評山景¶
得趣由來盡可吟¶
　　趣亭(癸巳/)¶
<pb:KR2k0035_WYG_039-12a>¶
窈深之處疑巖扉擇向為亭枕翠㣲四柱空空趣無盡¶
雖然識趣者應希¶
<pb:KR2k0035_WYG_039-13a>¶
¶
<pb:KR2k0035_WYG_039-14a>¶
　　有真意軒自西峪至秀起堂山徑縈紆架屋數¶
　　楹¶
御題額曰有真意軒軒外林巒髙下一邱一壑一草一¶
　　木俱有真意陶潛詩所云欲辨忘言者殆曲盡其¶
　　致軒左曰空翠書樓右曰小有佳處後有亭顔曰¶
　　對畫雲崖飛瀑萬象空明倐忽變幻如見荆闗筆¶
　　妙也¶
御製詩¶
<pb:KR2k0035_WYG_039-14b>¶
　　有真意軒(癸未/)¶
秀起昨年初搆堂入從西峪路微長山凹一曲宜憩𡵯¶
松下數楹恰受涼小許底須較大許機忘亦自并言忘¶
雲容峯態標真意總在陿中委宛藏¶
　　再題有真意軒¶
誰則無真意知真復是誰春風秋月世過去未來時莫¶
道景常改請看山弗移疎軒付不語小坐恰相宜¶
　　有真意軒(甲申/)¶
<pb:KR2k0035_WYG_039-15a>¶
開我今秋窓拂我昨年席歴歴有今昨碧空乃無迹剗¶
土縁構軒土已變石壁雲散不覺欠雲來不覺益咄哉¶
均戯論真意非語黙¶
　　有真意軒¶
俯仰風行與水流太空落落祗清浮咄哉真意固如是¶
豈在尋常色相求¶
　　有真意軒(乙酉/)¶
意者心之旌真者偽之宰意茍真是託𨙻為(去/聲)偽所殆¶
<pb:KR2k0035_WYG_039-15b>¶
聖經言正心其先誠意在誠斯無不真豈復外物待然¶
則命此軒固非因&KR2750;㠑¶
　　有真意軒(丙戌/)¶
西峪路必經相過遂成憩輕輿豈復勞肩者未容恝(叶/)¶
一以暢予懐一以息彼弊山莊本仙境何處不佳致廓¶
然五間屋足受萬物備林風奏清涼巖雲幻隂霽即景¶
得竒遭是謂有真意¶
　　有真意軒¶
<pb:KR2k0035_WYG_039-16a>¶
秋軒逕入深秋宇落峯隂靜趣愜幽賞餘閒又偶臨林¶
踈山露骨溪淨水澄心意欲尋真者須來此處尋¶
　　有真意軒(丁亥/)¶
窅暎山谷處蔥朧林樹間自然稍位置雅喜足蕭閒畫¶
格當秋疊琴音過雨潺問予真意託恒是憶民艱¶
　　有真意軒¶
入谷有蒼山望林無緑樹林谷環抱間書軒於此遇窓¶
明受曦温架馥貯竹素故是避暑莊斯則向陽處颯景¶
<pb:KR2k0035_WYG_039-16b>¶
雅宜人流隂亦堪悟¶
　　有真意軒(戊子/)¶
㝡喜山深處兼來夕靄時翠峯非假色紅葉是新枝土¶
劚久成石松喬下長(上/聲)芝既云真意有拈詠復何為¶
　　有真意軒(己丑/)¶
嶢軒隠重翠是日叩林闗㨿榻來涼籟捲簾入碧山撫¶
題思舊厯摘句伴今閒真意有何處知於松石間¶
　　有真意軒(庚寅/)¶
<pb:KR2k0035_WYG_039-17a>¶
西峪幽居來往經今年却是此初停為欣齋額有真意¶
復訝山容無定形坐愛向陽成永乆觀惟忘物得清寧¶
千林落盡紅兼紫祗剰巖松罨户青¶
　　題有真意軒(辛邜/)¶
西峪幽深弗數至至斯佳趣得殊前愛循棧徑忘行倦¶
忽造山軒可憩便閭舎鱗依城郭外&KR0927;禾墉積圃場邉¶
問予真意於何在不離(去/聲)民情是我田¶
　　題有真意軒(壬辰/)¶
<pb:KR2k0035_WYG_039-17b>¶
經年曽未到今日偶偷閒却對山林處原如昨近間衣¶
涼天籟落屋潤嶺雲還𨚗是饒真意視民每憶艱¶
　　有真意軒(癸巳/)¶
有自無中生真乃假之對皆屬意所為賔主寧當背軒¶
曰有真意倒置義似晦尋思可别解空空室何礙於意¶
尚不居豈知有真在而我即景吟是謂遊物内¶
　　題有真意軒¶
乗閒䟦馬欵巖扉真意都詮靜者機澗水滌塵一帯繞¶
<pb:KR2k0035_WYG_039-18a>¶
雲峯展畫四隣圍鹿知熟徑尋常到鳥惜芳隂不忍飛¶
笑我無能注周易於斯息慮究精㣲¶
　　有真意軒(甲午/)¶
過雨山蹊濕弗塵又非作濘宛堪循到來忽已成隔嵗¶
㑹得居然值此辰雲縱晦明寧是幻軒無刻畫祇惟淳¶
欲知真意應何託時不忍忘曰愛民¶
　　有真意軒(乙未/)¶
多時西峪弗經遊山徑行輿路不脩喜是林間恒見鹿¶
<pb:KR2k0035_WYG_039-18b>¶
幸遊松下未鳴騶巖軒簾軸堪延望繩榻書翻輙小留¶
黙㑹云何真意在一天風物總殷秋¶
　　有真意軒歌(丙申/)¶
白家少傅樂府章曽云人心不可防是盖歎其鮮真意¶
徒稱心赤言如簧此軒謂之真意有實因山深蔽林藪¶
山雖深而林雖蔽&KR1231;歩以至山容林態無不畢露從人¶
取是即有真意而無所藏試問人情可能似此否¶
　　題有真意軒(己亥/)¶
<pb:KR2k0035_WYG_039-19a>¶
西峪巖谷中是為最初地文軒㨿山凹向名有真意本¶
來無忙務耐可坐而憩循名欲責實相羊引深思真者¶
妄之對意者心之使必其心乎理所發乃純粹設匪克¶
己功鮮弗為私蔽私蔽莫非妄求真實艱致豈如碧峯¶
靜無言無不備¶
　　題有真意軒(庚子/)¶
今年西峪此初行蘿徑蘭蹊歩覺生無盡有真同一意¶
(萬夀山陽有題曰無盡兹曰有真意盖無盡然/後有真而有盡必致無真一而二二而一者也)喜新厭¶
<pb:KR2k0035_WYG_039-19b>¶
舊亦常情(至山莊十餘日始來此一以無暇/一以遊渉新構諸景故次及乎斯)庭前樹當¶
夏隂張(去/聲)巖側花過雨色榮人在屏南研之北成吟也¶
覺粹而清¶
　　題有真意軒(壬寅/)¶
萬夀山軒曰無盡避暑莊軒曰有真方寸之心祇一意¶
有其無盡何無紛然而有真乃無盡設其有盡無真存¶
一而二而二而一誠其意者思斯文¶
　　空翠書樓(癸未/)¶
<pb:KR2k0035_WYG_039-20a>¶
屋裏通廊纔數武虚中納約有餘思四山空翠庭前落¶
恰是書樓捲幔時¶
　　空翠書樓¶
髙下随山勢為樓在所宜兩間亦稱迥八牖恰堪披平¶
挹林光秀全收峯態竒庭隂空翠落為憶浩然詩¶
　　空翠書樓(甲申/)¶
一谷秋風衣&KR0209;涼飄飄空翠染山光浮來忽向庭隂落¶
孟氏詩中得趣長¶
<pb:KR2k0035_WYG_039-20b>¶
　　再題空翠書樓¶
書樓曽是不恒來來亦何甞坐久陪今日無端消半刻¶
秋霖有意博吟裁迎襟颯爽掀簾入謀目溟濛共牖開¶
得句肩輿原即去於凡淹繫底為哉¶
　　空翠書樓(乙酉/)¶
西峪有佳趣一曲一改觀書樓因迥為樹杪縱目寛然¶
不礙山翠浮空來座端生白盈虚窓凝黛猶逺巒足以¶
興靜吟足以愜清歡何必學義公於斯覔心安¶
<pb:KR2k0035_WYG_039-21a>¶
　　空翠書樓(丙戌/)¶
兩間亦可號書樓灌木層巖葉尚稠一晌登臨得竒㑹¶
落來翠影自空流¶
　　空翠書樓(丁亥/)¶
屋裏遊廊曲轉通坐來暖日尚和融蜃窓試一閒憑看¶
始覺四山翠是空¶
　　空翠書樓(辛邜/)¶
空林圍四面翠影落中庭耐可恱心性誰能擬色形既¶
<pb:KR2k0035_WYG_039-21b>¶
虚無侈望惟寂有餘聽書卷原陳几所慙善取型¶
　　空翠書樓(壬辰/)¶
書樓向空翠空翠額書樓最契靜虚趣乃兼名實收曦¶
間常欲閃風處又如流底事㣲紅㸃尋思節報秋¶
　　空翠書樓口號(癸巳/)¶
開處竒觀一忩納落來生翠四山披恰如樓閣空中住¶
未可尋常物色之¶
　　空翠書樓(甲午/)¶
<pb:KR2k0035_WYG_039-22a>¶
重閣八窓空四鄰叠巘通落來翠無盡望去景難窮豈¶
是吟從事而將宗義公底因難著句心與境俱融¶
　　空翠書樓(丙申/)¶
四山飛翠落虚空捲幔書樓黙對中蓮影不花真是淨¶
義公結宇可能同¶
　　空翠書樓(乙亥/)¶
書樓枕㠎嶫空翠舊為名大似棲空宇而饒納翠情恰¶
看收雨足滿意向晴迎巒壑濯新靣徐聽落瀑聲¶
<pb:KR2k0035_WYG_039-22b>¶
　　對畫亭(癸未/)¶
山陡溪艱水為亭跨上頭是誰經意想亦盡得風流有¶
雨方成瀑無風不作秋丹青雖入妙可許逐時投¶
　　對畫亭(癸未/)¶
一川颯沓落秋風四座清涼照碧空月户團圞直北望¶
是誰寫出廣寒宫¶
　　對畫亭(甲申/)¶
月户團圞不藉脩座中何異廣寒遊四山飛翠雲垂脚¶
<pb:KR2k0035_WYG_039-23a>¶
一谷含涼樹動頭極目總無塵可對沃心惟有靜為謀¶
展來畫幀伊誰筆王氏臨平正曉秋(石渠寳笈有王/蒙臨平曉秋圖)¶
　　對畫亭口號¶
踈不嫌稀宻不遮玻瓈虚朗勝窓紗今朝朅爾逄秋雨¶
畫意從新換米家¶
　　對畫亭(丙戌/)¶
曰畫畫不若是亭亭鮮同真饒氣與韻豈在緑和紅澗¶
落峯頭雨窓含谷口風藝林多作者似此孰能工¶
<pb:KR2k0035_WYG_039-23b>¶
　　對畫亭口號(丁亥/)¶
曲轉雲廊得小亭額題對畫豈丹青便教摩詰披真蹟¶
未覺如斯悦性靈¶
　　對畫亭(戊子/)¶
畫幀懸來有是乎氣為神韻靜為腴所贏趙(伯/駒)李(成/)倪¶
(瓚/)黄(公/望)者春夏秋冬景各殊¶
　　對畫亭口號(己丑/)¶
拾級聊登更上層月窓虚處對崚嶒一聲呦鹿來林下¶
<pb:KR2k0035_WYG_039-24a>¶
元四大家畫豈能¶
　　對畫亭(庚寅/)¶
依舊窓開岞崿間對來畫嶂是冬山林空峯瘦無㸃綴¶
繪事贏他落筆艱¶
　　對畫亭(辛夘/)¶
虚亭置牖糊雲母風月四時無盡藏嵐靄峯巒常變幻¶
可能如是笑倪黄¶
　　對畫亭(壬辰/)¶
<pb:KR2k0035_WYG_039-24b>¶
暮靄朝嵐無定態秋來夏去有恒期欲贏般礴儃儃者¶
𨚗便丹青能爾為¶
　　對畫亭(癸巳/)¶
不問四家及六法愛看林態與峯&KR1086;迎人蒼翠意無盡¶
正是夏山如滴時¶
　　對畫亭(甲午/)¶
壁上圎窓納景開夏山如滴眄崔嵬今朝訝合許渾句¶
風滿樓知雨欲來¶
<pb:KR2k0035_WYG_039-25a>¶
　　對畫亭(丙申/)¶
迴廊延歩入一牖納嶔岑四季畫情别誰能粉本臨峯¶
&KR1086;含霽景樹意作秋音看取雲閒處悠然愜我心¶
　　對畫亭(己亥/)¶
窓入千峯作畫看較於畫更備多端即如乍雨乍晴况¶
李(成/)馬(逺/)知他欲状難¶
　　對畫亭口號(庚子/)¶
去情底論得其神(此為畫品/最上乗)深入精㣲逈出塵讀舊句¶
<pb:KR2k0035_WYG_039-25b>¶
全如讀畫對之訝是七旬人¶
　　對畫亭(辛丑/)¶
畫者每為山水圖擇宜率置小亭孤此亭畫裡還畫外¶
對處艱成答語乎¶
　　對畫亭(壬寅/)¶
是畫原恒對是亭亭前畫意雨冥冥多斯對者如鑿竅¶
混沌因他太不寧¶
<pb:KR2k0035_WYG_039-26a>¶
¶
<pb:KR2k0035_WYG_039-27a>¶
　　碧靜堂　倚山為堂絶巘浮青在烟嵐縹渺間¶
御題額曰碧靜堂聨曰碧宇好秋澄坐延爽籟蒼山太¶
　　古靜眺引清機堂之左曰松壑間樓右曰靜賞室¶
　　雲容風態清賞有餘跨澗為樓曰淨練溪樓樸如¶
　　小閣山髙水駛雨集漲盈不必梯級而倚閣憑虛¶
　　飛瀑淙摐琉璃一片矣¶
御製詩¶
　　碧靜堂(癸未/)¶
<pb:KR2k0035_WYG_039-27b>¶
入峽不嫌曲尋源遂造深風情活䓗蒨日影貼隂森秀¶
色難為喻神機借可斟千林猶張王(二字皆/去聲)留得小年¶
心¶
　　碧靜堂¶
佳處山情似水情潤含紋疊罨簷楹恰如范氏岳陽記¶
一碧真看萬頃呈¶
　　碧靜堂¶
樹色碧無礙山光靜有餘明將啟蹕去且復凭窓虚塵¶
<pb:KR2k0035_WYG_039-28a>¶
意何曽到道心可騐諸便因思舜命耽逸豈因予¶
　　碧靜堂(甲申/)¶
借問山深趣山深靜有餘九霄懸碧照萬慮盡空諸側¶
牖窺蒼鹿倒泉飛錦魚夕陽片時落幻作紫金蕖¶
　　碧靜堂(乙酉/)¶
碧是色之靜堂居山以深了堪忘淨諦詎止空(去/聲)塵心¶
煩熱避空谷涼風生翠林丁丁橡子落飛啗亂巖禽¶
　　碧靜堂(丙戌/)¶
<pb:KR2k0035_WYG_039-28b>¶
堂在萬山中所以不常至至必趣非常而總饒靜意長¶
空一片碧疊樹千章翠暎帯難形容夫何可思議於無¶
思議際如是偶清寄¶
　　題碧靜堂(丁亥/)¶
一區隠峭蒨數息陟㟹嶆雖是輿而逸不忘肩者勞窓¶
間延逺黛松下聽寒濤率意成新什苦吟𨚗首搔¶
　　碧靜堂(戊子/)¶
一徑入深林三間棲碧嶂既靜慮因澄惟虛觀亦暢逺¶
<pb:KR2k0035_WYG_039-29a>¶
山夫何似髙下翻翠浪可以滌塵襟而盡非時尚壁間¶
新什闕此債應須償¶
　　碧靜堂自嘲(己丑/)¶
巖一起一伏谷一抱一環為勝輙弗同而頗勞躋攀擇¶
最築軒堂攬要圖坐觀原復肩輿至僕人忙不閒推己¶
之謂恕吾猶恧此間¶
　　碧靜堂(庚寅/)¶
烘谷秋陽暖雅宜問景前徑穿出樹杪堂迥坐山巔縱¶
<pb:KR2k0035_WYG_039-29b>¶
目極空濶俗情都棄捐碧天真是靜無際一虚圎¶
　　碧靜堂(辛邜/)¶
一谷經千曲非遥轉致深碧兮如濯目靜矣恰宜心林¶
未玫瑰色泉猶琴瑟音秋長今嵗獨呦鹿且遲尋¶
　　碧靜堂(壬辰/)¶
一曲巖阿閟四隣山色圍秋光入蘿徑暇日欵松扉緑¶
意猶如許素心初不違徘徊研竹素未易契精㣲¶
　　碧靜堂(癸巳/)¶
<pb:KR2k0035_WYG_039-30a>¶
羊腸纔數轉螺髻又髙鶱拾級得門户構虚有室軒花¶
清錦如濯松古籟非喧几上芸編設乗閒手自翻¶
　　碧靜堂(甲午/)¶
築堂倚㠍嶪開牖眄偨池太古碧無盡日長靜此時鶴¶
林言則合栗里住斯宜距躍彼應樂逹聰我異為¶
　　題碧靜堂(乙未/)¶
山堂棲翠崚雲棧㡬盤登到似披圖入坐惟摘句應靜¶
觀今日愜碧宇好秋澄亦欲無言去其如興每増¶
<pb:KR2k0035_WYG_039-30b>¶
　　題碧靜堂(丙申/)¶
今嵗今朝到昨年昨日同光隂誠迅速吟詠那終窮即景番¶
畨異興懐旋旋融千林一色碧靜意接長空¶
　　題碧靜堂(己亥/)¶
夏秋三月塞園居圍返山堂乃到初慙我未能領此靜¶
知他畢竟笑其疎歸根樹葉露峯骨泛乳茶甌㸃菊菹¶
一晌消閒旋復去似兹構築若為諸¶
　　碧靜堂(庚子/)¶
<pb:KR2k0035_WYG_039-31a>¶
雲棧縈紆&KR0525;露披肩輿歩歩入幽竒未渝碧也彼萬樹¶
真是靜哉此一時鹿不避人忩下過鶴如陪客砌傍窺¶
駐莊兩月斯初到自笑何須構築為¶
　　碧靜堂(壬寅/)¶
過谷復登山書堂松壑間隔年猶碧靜快霽對孱顔日¶
朗林愈翠風清忩不閑摛吟惟遣興那擬破天慳¶
　　松壑間樓(癸未/)¶
山隂多古松巖壑亦復杳就迥宜為樓兩間已不小側¶
<pb:KR2k0035_WYG_039-31b>¶
耳聽清泠謀目延窈窕惟覺道心生那有塵懐擾得句¶
應脫凡為(去/聲)在青雲表¶
　　松壑間樓¶
大壑之間有古松樓因松亦古情濃登樓祗聽濤聲謖¶
不似通明許客逄¶
　　松壑間樓(甲申/)¶
山抱偏欣水復環清秋為我闢林闗坐來底覺衣襟颯¶
樓在長松大壑間¶
<pb:KR2k0035_WYG_039-32a>¶
　　松壑間樓(丙戌/)¶
枝峯蔓壑不可數峙有長松千嵗古擇向為樓適其間¶
天風颯沓為鼔舞照人碧靜成蒼顔白鶴下立階墀前¶
廣成子乎洪厓仙舉手與我相周旋忽盼秋雨滋山田¶
自笑畢竟無仙縁¶
　　松壑間樓(庚寅/)¶
曲廊髙下有階通小小書樓大壑叢誰謂秋山生意少¶
緑盤松盖恰忩中¶
<pb:KR2k0035_WYG_039-32b>¶
　　松壑間樓(壬辰/)¶
蒼松生壑底上欲參青霄但看其貌古誰計其年遥構¶
樓松之下對松開雲寮𨚗藉巖風吹坐則聞謖濤擬當¶
挾頴師朗然七絃調¶
　　松壑間樓(丙申/)¶
山樓處處有此獨稱松壑不惟窈而深真是清堪樂澹¶
澹谷神存謖謖天風落近者峯嶙峋逺者嶺迴薄太古¶
之秘室軒楹費構作混沌本自佳儵忽饒穿鑿促成五¶
<pb:KR2k0035_WYG_039-33a>¶
字去聊識興所託¶
　　松壑間樓口號(己亥/)¶
松壑之間兩架樓千林葉落逮深秋愛他獨樹為竒者¶
韻自寒濤翠自流¶
　　靜賞室(癸未/)¶
愛向山深處搆居山深處趣試言諸雲容峯態靜無比¶
月夕花朝賞有餘坐席尋常都集妙啟窓端是為延虚¶
將迎内外胥教冺語著程家定性書¶
<pb:KR2k0035_WYG_039-33b>¶
　　靜賞室口號¶
山深不期靜自靜室樸曰惟宜實宜却笑如斯延賞處¶
偶來亟去信何為¶
　　靜賞室(甲申/)¶
言靜莫過周易著詮曰有濂溪乾坤易簡合撰形神善¶
惡斯齊樂水樂山仁智秋風秋月端倪造物四時無盡¶
餘閒惟古與稽¶
　　靜賞室(乙酉/)¶
<pb:KR2k0035_WYG_039-34a>¶
肩輿盤過翠微峯别有壷天隔嵗逄指向蜃忩聊縱目¶
當前恰得一株松¶
　　靜賞堂(丙戌/)¶
偶來靜賞室圖閱靜賞幽山川自太古風月仍清秋似¶
此㝡佳處宜付隠者流怱怱肩輿去五字徒吟留¶
　　靜賞室(丁亥/)¶
尋勝盤犖嶨造極闢林藪契妙不出庭納約原於牖造¶
物無盡藏所遇随人取饒靜本非寂曰賞夫何有¶
<pb:KR2k0035_WYG_039-34b>¶
　　靜賞室(壬辰/)¶
室樸山深林復虚惟餘一靜别無餘何當擺脫塵情了¶
來讀尊盧時世書¶
　　靜賞室(癸巳/)¶
曲磴縁廊上幽齋隔嵗逄㨿床眄翠壁當户撫蒼松雲¶
净寥天朗夏深樷樾濃茗甌與芸簡随意作清供¶
　　靜賞室口號(丙申/)¶
既云靜矣奚云賞有賞應知靜已紛不廢賞而無礙靜¶
<pb:KR2k0035_WYG_039-35a>¶
曰惟斯室獨超羣¶
　　淨練溪樓(癸未/)¶
夾山溪陡水艱貯雨裏方看練影披著箇小樓存此意¶
終當捲㡢俯天池¶
　　淨練溪樓¶
陡澗實非溪值雨有溪時跨澗屋非樓號樓頗覺宜一¶
切名象誰所為人云亦云豈可辭欲藉想像之練影淨¶
洗擬議之慮思仿彿溪樓首肯曰得之¶
<pb:KR2k0035_WYG_039-35b>¶
　　靜練溪樓(甲申/)¶
昨夜秋空纔過雨今朝山閣下成溪恰如練影知看待¶
觸興能無一再題¶
　　淨練溪樓(乙酉/)¶
樸齋跨石澗清迥具樓意語已忽失笑拘墟在名字曰¶
樓與曰齋豈非人所置秋山過雨久澗亦無水至不水¶
而云溪其義如是寄¶
　　淨練溪樓(丙戌/)¶
<pb:KR2k0035_WYG_039-36a>¶
秋山未雨那成溪漫擬樓名孤負題曰待雨來觀淨練¶
轉成認影笑頭迷¶
　　淨練溪樓(丁亥/)¶
峽上三間俯碧嵤雖無樓實有樓形每教練意憑窓想¶
何必溪聲待雨聽¶
　　淨練溪樓(戊子/)¶
樓固弗樓練豈練山堂跨澗待泉披傍人却笑名不副¶
此意曽非爾所知¶
<pb:KR2k0035_WYG_039-36b>¶
　　淨練溪樓(癸巳/)¶
磵空憑虚巖若樓開忩峭峽對尺咫有時飛瀑落摐摐¶
淨練之名得因此却惜以偶弗以恒偶因過雨恒由晴¶
今朝恰值夏霖後坐看銀影披巖層宿名所欣副始遇¶
然亦詩成便言去¶
　　淨練溪樓(甲午/)¶
石磵如溪落峭岏跨而為室作樓觀何當無事箇中坐¶
淨曳練光雨裏看¶
<pb:KR2k0035_WYG_039-37a>¶
　　淨練溪樓(乙未/)¶
夏末秋初雨稍勤山谿處處掛泉分小樓今日名循實¶
滌目澄懐迥不羣¶
　　淨練溪樓(丙申/)¶
跨壑溪房可號樓夏山過雨落垂流實欣名稱(去/聲)得逄¶
鮮七字憑吟為少留¶
　　淨練溪樓(壬寅/)¶
跨溪有室本非樓似閣居然溪上頭無水每疑名不副¶
<pb:KR2k0035_WYG_039-37b>¶
雨餘今日練光流¶
　¶
　¶
　¶
　¶
　¶
　¶
欽定熱河志卷三十九¶
