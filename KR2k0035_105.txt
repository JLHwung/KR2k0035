# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:17.393487
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷一百五
<pb:KR2k0035_WYG_105-1a>¶
欽定四庫全書¶
欽定熱河志卷一百五¶
　外記三¶
　隋¶
　　契丹¶
　　　按北魏以後突厥始强威服塞外諸國齊周皆¶
　　　傾府藏以給之隨初營州髙寳寜為患沙鉢略¶
　　　可汗與之合軍攻䧟臨榆鎮隋書奚𫝊稱奚臣¶
<pb:KR2k0035_WYG_105-1b>¶
　　　於突厥契丹𫝊稱契丹為突厥所逼又契丹别¶
　　　部皆突厥來降其託紇臣水契丹十部突厥沙¶
　　　鉢略遣吐屯潘垤統之則今承徳府全境雖分¶
　　　属奚與契丹寔為突厥之属國然沙鉢略逺居¶
　　　西北自在今境之外亦如檀石槐軻比能之遥¶
　　　制無容列入兹但錄契丹部長於篇奚於隋代¶
　　　無名氏可考故亦缺之¶
　　莫賀弗¶
<pb:KR2k0035_WYG_105-2a>¶
　　隋書髙祖紀開皇四年五月癸酉契丹主莫賀弗¶
　　遣使請降九月内附契丹𫝊當後魏時為髙麗所¶
　　侵部落萬餘口求内附止於白貔河其後為突厥¶
　　所逼又以萬家寄於髙麗開皇四年率諸莫賀弗¶
　　來謁五年悉其衆欵塞髙祖納之聴居其故地¶
　　　按白貔河北史作白狼河隋書字誤本紀稱契¶
　　　丹主莫賀弗請降列傳作率諸莫賀弗來謁而¶
　　　其先在後魏時内附者已有莫賀弗勿于疑所¶
<pb:KR2k0035_WYG_105-2b>¶
　　　謂莫賀弗者如靺鞨渠帥稱大莫弗庫莫奚渠¶
　　　渠帥稱俟斤之𩔖乃契丹酋長之總稱也至庫¶
　　　莫奚傳第二部亦曰莫賀弗其部落各别葢名¶
　　　偶同耳¶
　　多彌¶
　　隋書髙祖紀開皇五年四月甲午契丹主多彌遣¶
　　使貢方物¶
　　　按隋開皇四年莫賀弗内附而五年又有多彌¶
<pb:KR2k0035_WYG_105-3a>¶
　　　遣貢之事其事之同異及多彌為何部酋長俱¶
　　　無可考¶
　　出伏¶
　　隋書契丹𫝊契丹别部出伏等背髙麗率衆内附¶
　　髙祖納之¶
　唐¶
　　奚¶
　　　按烏桓鮮卑迭盛於漢魏晉間烏桓微弱已無¶
<pb:KR2k0035_WYG_105-3b>¶
　　　部落可考鮮卑之後為奚契丹又盛於唐仍錯¶
　　　䖏今承徳府全境内奚後分東西二部西奚居¶
　　　媯州北山在今境外其酋帥見於五代史者不¶
　　　備載載其牙帳在吐䕶真河(即今老河源出平/泉州經赤峰建昌)¶
　　　(朝陽諸/縣境)者¶
　　蘇支¶
　　舊唐書奚𫝊貞觀二十二年酋長可度者率其所¶
　　部内属以可度者為右領軍兼饒樂都督封樓煩¶
<pb:KR2k0035_WYG_105-4a>¶
　　縣公賜姓李氏顯慶初又授右監門大將軍¶
　　匹帝¶
　　唐書奚𫝊顯慶間可度者死奚遂叛五年以定襄¶
　　都督阿史得樞賔左武侯將軍延陀梯真居延州¶
　　都督李含珠為冷陘道行軍總管明年詔尙書右¶
　　丞崔餘慶持節總䕶定襄等三都督討之奚懼乞¶
　　降斬其王匹帝¶
　　李大輔¶
<pb:KR2k0035_WYG_105-4b>¶
　　舊唐書奚𫝊景雲元年其首領李大輔遣使貢方¶
　　物睿宗嘉之宴賜甚厚延和元年左羽林將軍檢¶
　　校幽州大都督孫儉率兵十二萬以襲其部落師¶
　　次冷硎前軍右驍衞將軍李楷洛等與大輔會戰¶
　　我師敗績儉懼不敢進救遣使矯報大輔云我奉¶
　　勑來此招諭大輔曰將軍可還無相驚擾儉軍漸¶
　　失部伍大輔乃率衆逼之由是大敗開元三年大¶
　　輔遣其大臣粤蘓梅落來請降詔復立其地為饒¶
<pb:KR2k0035_WYG_105-5a>¶
　　樂州封大輔為饒樂郡王仍拜左金吾員外大將¶
　　軍饒樂州都督五年大輔與契丹首領松漠郡王¶
　　李實貴(舊作失活見/遼史今改正)咸請於栁城依舊置營州都¶
　　督府上從之其年大輔入朝詔封從外甥女辛氏¶
　　為固安公主以妻之賜物一千五百疋遣右領軍¶
　　將軍李濟持節送還藩¶
　　　按大輔新唐書作大酺舊唐書本紀開元五年¶
　　　亦作大酺孫儉新唐書作孫佺舊唐書孫䖏約¶
<pb:KR2k0035_WYG_105-5b>¶
　　　傳亦作佺其作輔作儉者葢字之譌開元三年¶
　　　新唐書作二年粤蘓梅落作粤蘓悔落五年尙¶
　　　主作二年許尙主明年入朝成昏考新舊唐書¶
　　　開元二年七月薛納為奚契丹所敗則是年無¶
　　　乞降事可知新唐書本紀開元四年八月奚契¶
　　　丹降則前兩年無許昏入朝事可知舊唐書本¶
　　　紀開元五年三月丁巳以辛景初女封為固安¶
　　　縣主妻於奚首領饒樂王大輔葢乞降在三年¶
<pb:KR2k0035_WYG_105-6a>¶
　　　入朝在四年八月尙主在五年三月丁巳舊唐¶
　　　書于此一事最為詳覈新唐書契丹傳開元二¶
　　　年實貴來歸後二年與奚長李大酺皆來此即¶
　　　開元四年八月書奚契丹降時事也許尙公主¶
　　　當在此時¶
　　魯蘓¶
　　舊唐書奚傳開元八年大輔率兵救契丹戰死其¶
　　弟魯蘓嗣立十年入朝詔令襲其兄饒樂郡王右¶
<pb:KR2k0035_WYG_105-6b>¶
　　金吾員外大將軍兼保塞軍經略大使賜物一千¶
　　段仍以固安公主為妻而公主與嫡母未和逓相¶
　　論告詔令離昏復以成安公主之女韋氏為東光¶
　　公主以妻之十四年又改封魯蘓為奉誠王授右¶
　　羽林軍員外將軍十八年奚衆為契丹衙官可罕¶
　　于所脅後叛降突厥魯蘓不能制走投渝闗公主¶
　　奔歸平盧軍¶
　　李詩　𤨏髙¶
<pb:KR2k0035_WYG_105-7a>¶
　　舊唐書奚𫝊開元二十年信安王禕奉詔討叛奚¶
　　奚酋長李詩𤨏髙等以其部落五千帳來降詔封¶
　　李詩為歸義王兼特進右羽林軍大將軍同正仍¶
　　充歸義州都督賜物十萬匹移其部落於幽州界¶
　　安置¶
　　李延寵¶
　　唐書奚𫝊李詩死子延寵嗣又叛為幽州張守珪¶
　　所困延寵降復拜饒樂都督懐信王以宗室出女¶
<pb:KR2k0035_WYG_105-7b>¶
　　楊為宜芳公主妻之延寵殺公主復叛¶
　　怒皆¶
　　舊唐書王忠嗣𫝊天寳元載與奚怒皆戰於桑乾¶
　　河三敗之¶
　　蘓庫(舊作娑固見/遼史今改正)¶
　　舊唐書奚𫝊天寳五載封其王蘓庫為昭信王仍¶
　　授饒樂都督¶
　　　按唐有兩李蘓庫開元三年契丹首領李實貴¶
<pb:KR2k0035_WYG_105-8a>¶
　　　率種落内附實貴死弟蘓庫代領其衆又天寳¶
　　　五載封奚國王蘓庫為昭信王兩國俱經太宗¶
　　　賜姓當時皆稱李氏也¶
　　李日越¶
　　唐書奚𫝊安祿山節度范陽詭邉功数鏖鬭誅其¶
　　君李日越¶
　　　按張九齡集有勑奚都督李歸國書二篇文苑¶
　　　英華蕃書門亦載之歸國作歸圖其人在元宗¶
<pb:KR2k0035_WYG_105-8b>¶
　　　時而新舊唐皆不載附録於此¶
　　啜剌¶
　　舊唐書徳宗紀貞元十一年夏四月丙寅幽州劉¶
　　濟奏大破奚王啜剌等六萬餘衆¶
　　君梅落　索氏　沒辱孤¶
　　唐書奚𫝊元和元年君梅落身入朝拜檢校司空¶
　　歸誠郡王以部酋索氏為左威衞將軍檀薊州遊¶
　　奕兵馬使沒辱孤平州遊奕兵馬使皆賜姓李氏¶
<pb:KR2k0035_WYG_105-9a>¶
　　　按舊唐書索氏作索低無沒辱孤名檀薊州作¶
　　　檀薊兩州義較明¶
　　茹羯¶
　　唐書奚𫝊太和四年復盗邉盧龍李載義破之執¶
　　大將二百餘人縳其帥茹羯來獻文宗賜冠帯授¶
　　右驍衞將軍¶
　　　按舊唐書太宗紀太和四年九月以投來奚王¶
　　　茹羯為右驍衞將軍正同據此則茹羯是投來¶
<pb:KR2k0035_WYG_105-9b>¶
　　　之王非縳獻之帥也未詳孰是¶
　　匿舍朗¶
　　唐書奚𫝊後五年太守領匿舍朗來朝(太和九/年也)¶
　　　按舊唐書回紇列傳大中元年遏捻可汗有衆¶
　　　五千以上其食用牛羊皆取給於奚王碩舍朗¶
　　　新唐書回紇傳同大中初距太和末纔十二年¶
　　　碩與匿聲相近葢一人又李商隠為營陽公賀¶
　　　幽州破奚冦表稱舊奚王匿即其事亦在大中¶
<pb:KR2k0035_WYG_105-10a>¶
　　　初即字當是朗字之譌脱去舍字耳¶
　　突董蘓　薩葛¶
　　唐書奚𫝊咸通九年其王突董蘓使大都督薩葛¶
　　入朝¶
　　契丹¶
　　　按唐地理志營州西北一百八十里松陘嶺其¶
　　　西奚其東契丹故地跨今承徳府境内僅十之¶
　　　三四然舊唐書安禄山傳渡吐䕶真河三百里¶
<pb:KR2k0035_WYG_105-10b>¶
　　　就潢水南契丹衙與之戰則其王牙帳固在今¶
　　　境内也故酋帥姓名悉録於篇¶
　　咄羅¶
　　舊唐書契丹𫝊武徳六年其君長咄羅遣使貢名¶
　　馬豐貂¶
　　摩會¶
　　舊唐書契丹𫝊貞觀二年其君摩會率其部落來¶
　　降¶
<pb:KR2k0035_WYG_105-11a>¶
　　唐書契丹𫝊明年摩會復入朝賜鼓纛(貞觀/三年)¶
　　窟哥　祐莫離¶
　　舊唐書契丹𫝊太宗伐髙麗至營州會其君長及¶
　　老人等賜物各有差授其蕃長窟哥為左武衞將¶
　　軍二十二年窟哥等部咸請内属乃置松漠都督¶
　　府以窟哥為左領軍將軍兼松漠都督府無極縣¶
　　男賜姓李氏顯慶初又拜窟哥左監門大將軍其¶
　　曽孫祐莫離則天時歴左衞將軍兼檢校彈汗州¶
<pb:KR2k0035_WYG_105-11b>¶
　　刺史歸順郡王¶
　　　按祐莫離新唐書作枯莫離傳冩之訛¶
　　辱紇主曲據¶
　　唐書契丹𫝊大酋辱紇主曲據率衆歸即其部為¶
　　元州拜曲據刺史𨽻營州都督府未㡬窟哥舉部¶
　　内属乃置松漠都督府以逹稽部為峭落州紇便¶
　　部為彈汗州獨活部為無逢州芬問部為羽陵州¶
　　突便部為日蓮州芮部部為徒河州墜斤部為萬¶
<pb:KR2k0035_WYG_105-12a>¶
　　丹州㐲部為匹黎赤山二州俱𨽻松漠府即以辱¶
　　紇主為之刺史¶
　　　按諸州乃契丹八部全境以領于二月故備錄¶
　　　之其地則不盡在今境内也¶
　　孫敖曹¶
　　舊唐書契丹𫝊契丹有别部酋帥孫敖曹初仕隋¶
　　為金紫光祿大夫武徳四年與靺鞨酋長突地稽¶
　　俱遣使内附詔令於營州城傍安置授雲麾將軍¶
<pb:KR2k0035_WYG_105-12b>¶
　　行遼州總管¶
　　阿卜固¶
　　唐書契丹𫝊窟哥死與奚連叛行軍總管阿史徳¶
　　樞賔等執松漠都督阿卜固獻東都¶
　　　按舊唐書薛仁貴傳與辛文陵破契丹於黒山¶
　　　擒契丹王阿卜固而新書言阿史徳樞賔等以¶
　　　大帥主名也¶
　　孫萬榮　李盡忠¶
<pb:KR2k0035_WYG_105-13a>¶
　　唐書契丹𫝊窟哥孫曰盡忠為武衞大將軍松漠¶
　　都督而敖曹有孫曰萬榮為歸誠刺史於是營州¶
　　都督趙文翽驕奢数侵侮其下盡忠等皆怨望即¶
　　共舉兵殺文翽盗營州反盡忠自號無上可汗以¶
　　萬榮為將縱兵四掠所向輒下不重浹衆数萬攻¶
　　崇州執討擊副使許欽寂武后怒詔鷹揚將軍曹¶
　　仁師金吾大將軍張元遇右武衞大將軍李多祚¶
　　司農少卿麻仁節等二十八將擊之更號萬榮曰¶
<pb:KR2k0035_WYG_105-13b>¶
　　萬斬盡忠曰滅諸將戰西峽石麞谷王師敗績元¶
　　遇仁節皆為所擒進攻平州不克后乃以右武衞¶
　　將軍建安王武攸宜為清邊道大總管擊契丹萬¶
　　榮夜襲檀州清道副總管擊張九節募死士数百¶
　　簿戰萬榮敗而走山俄而盡忠死突厥黙啜襲破¶
　　其部萬榮敗㪚兵復振使别將駱務整何阿小入¶
　　冀州殺刺史陸寳積掠数千人武后聞盡忠死更¶
　　詔夏官尙書王孝傑羽衞將軍蘓宏暉率十七萬¶
<pb:KR2k0035_WYG_105-14a>¶
　　討契丹戰東峽師敗孝傑死之萬榮席已勝遂屠¶
　　幽州攸宜遣將討捕不能克乃命右金吾大將軍¶
　　河内郡王武懿宗為神兵道大總管右肅政臺御¶
　　史大夫婁師徳為清邉大總管右武衞大將軍沙¶
　　吒忠義為清邉道前軍總管兵凡二十萬擊賊萬¶
　　榮鼓而南殘瀛州属縣神兵道總管楊元基率奚¶
　　軍掩其尾契丹大敗獲何阿小降别將李楷固駱¶
　　務整収械仗如積萬榮委軍走殘隊復合與奚搏¶
<pb:KR2k0035_WYG_105-14b>¶
　　奚四面攻乃大潰萬榮左馳張九節為三伏以伺¶
　　之萬榮窮與家奴輕騎走潞河東憊甚卧林下奴¶
　　斬其首九節傳之東都餘衆潰契丹不能立遂附¶
　　突厥¶
　　　按舊唐書則天皇后紀與此略同其契丹傳趙¶
　　　文翽作趙翽脱文字攻崇州作進逼檀州西峽¶
　　　黄石麞谷作西峽石谷王孝傑等所領十七萬¶
　　　武懿宗等所領二十萬作三十萬至盡忠死在¶
<pb:KR2k0035_WYG_105-15a>¶
　　　王孝傑領兵前舊書則云在武懿宗領兵後楊¶
　　　元基率奚軍掩其尾舊書則云奚及突厥之衆¶
　　　掩擊其後紀載互殊皆當以新書為正¶
　　李皆固　駱務整¶
　　舊唐書狄仁傑𫝊六月左玉鈐衞大將軍李楷固¶
　　右武衞將軍駱務整討契丹餘衆擒之獻俘於含¶
　　樞殿則天大悦特賜楷固姓武氏楷固務整並契¶
　　丹李盡忠别師也初盡忠之作亂楷固等屡率兵¶
<pb:KR2k0035_WYG_105-15b>¶
　　以䧟官軍後兵敗來降有司㫁以極法仁傑議以¶
　　為楷固等並有驍將之才若恕其死必能感恩効¶
　　節又奏請授其官爵委以專征制並從之及楷固¶
　　等凱旋則天召仁傑預宴因舉觴親勸歸賞於仁¶
　　傑授楷固左玉鈐衞大將軍賜爵燕國公¶
　　實貴(舊作失活/今改正)¶
　　舊唐書契丹傳開元三年其首領李實貴以黙啜¶
　　政衰率種落内附實貴即盡忠之從父弟也於是¶
<pb:KR2k0035_WYG_105-16a>¶
　　復置松漠都督府封實貴為松漠郡王拜左金吾¶
　　衞大將軍兼松漠都督明年實貴入朝封宗室外¶
　　甥生女楊氏為永樂公主以妻之¶
　　遼史世表實貴元宗賜丹書鐡劵開元四年與奚¶
　　長李大輔偕來六年卒¶
　　蘓庫(舊作娑固/今改正)¶
　　舊唐書契丹𫝊實貴死實貴從父弟蘓庫代統其¶
　　衆遣使冊立仍令襲其兄官爵蘓庫大臣格圖肯¶
<pb:KR2k0035_WYG_105-16b>¶
　　(舊作可突/于今改正)驍勇頗得衆心蘓庫謀欲除之格圖肯¶
　　反攻蘓庫蘓庫奔營州都督許欽澹令薛㤗率驍¶
　　勇五百人又徴奚王李大輔者及蘓庫合衆以討¶
　　格圖肯官軍不利蘓庫大輔臨庫皆為格圖肯所¶
　　殺¶
　　遼史世表蘓庫實貴之弟帝以蘓庫襲爵開元七¶
　　年十一月蘓庫與公主來朝¶
　　裕雲(舊作欝于/今改正)¶
<pb:KR2k0035_WYG_105-17a>¶
　　舊唐書契丹𫝊裕雲病死弟托雲代統其衆襲兄¶
　　官爵復以燕郡公主為妻托雲與格圖肯復相猜¶
　　沮開元十三年携公主來奔便不敢還改封遼陽¶
　　郡王因留宿衞¶
　　遼史世表托雲裕雲之弟襲官爵¶
　　實古(舊作卲固/今改正)¶
　　舊唐書契丹𫝊開元十三年格圖肯立李盡忠弟¶
　　實古為主其冬車駕東廵實古詣行在所因從至¶
<pb:KR2k0035_WYG_105-17b>¶
　　岳下拜左羽林軍員外大將軍静析軍經略大使¶
　　改封廣化郡王又封皇從外甥女陳氏為東華公¶
　　主以妻之實古還蕃十八年格圖肯殺實古¶
　　遼史世表實古托雲之弟國人共立之開元十三¶
　　年以陳氏為東光公主下嫁十八年為格圖肯所¶
　　弑以其衆降突厥東光公主走平盧¶
　　　按唐書東華公主遼史作東光未知孰是¶
　　庫烈(舊作屈烈又作/屈列今改正)　格圖肯(舊作可突/于今改正)¶
<pb:KR2k0035_WYG_105-18a>¶
　　唐書契丹𫝊格圖肯來不為宰相李元紘所禮鞅¶
　　鞅去張説曰彼獸心者惟利是尙且方持國下所¶
　　附也不假以禮不來矣後三年格圖肯殺實古立¶
　　庫烈為主脅奚衆共突厥¶
　　遼史世表庫烈不知其世系格圖肯立之開元二¶
　　十二年六月幽州節度使張守珪大破格圖肯十¶
　　二月又破之斬庫烈及格圖肯等傳首東都餘衆¶
　　㪚走山谷¶
<pb:KR2k0035_WYG_105-18b>¶
　　　按庫烈張九齡集作據埒聲轉成訛故紀載互¶
　　　殊耳¶
　　李克珍(舊作李過/折今改正)　拉恰(舊作剌乾/今改正)¶
　　唐書契丹傳衙官李克珍與格圖肯内不平守珪¶
　　使客王悔隂邀以兵圍格圖肯克珍夜斬格圖肯¶
　　庫烈支黨數十人自歸守珪使克珍統其部拜北¶
　　平郡王為松漠都督¶
　　遼史世表克珍本契丹部長為松漠府衙官斬格¶
<pb:KR2k0035_WYG_105-19a>¶
　　圖肯及庫烈歸唐幽州節度使張守珪立之封北¶
　　平郡王是年格圖肯餘黨聶埒弑克珍屠其家一¶
　　子拉恰走安東拜左驍衞將軍自此契丹中衰逹¶
　　呼哩(舊作大賀/今改正)氏附庸於奚王以通於唐¶
　　聶埒(舊作泥禮/今改正)¶
　　遼史世表聶埒耶律儼遼史書為湼里陳大任書¶
　　為雅里葢遼太祖之始祖也¶
　　　按張九齡集作湼禮開元中為松漠都督右金¶
<pb:KR2k0035_WYG_105-19b>¶
　　　吾衞大將軍拒破突厥湼禮湼里雅里皆聶埒¶
　　　之訛也¶
　　李懐秀　霞魯(舊作楷洛/今改正)　努爾蘓(舊作耨里/思今改正)¶
　　唐書契丹𫝊天寳四年契丹大酋李懐秀降拜松¶
　　漠都督封崇順王以宗室出女獨孤為静樂公主¶
　　妻之是嵗殺公主叛去范陽節度使安禄山討破¶
　　之更封其酋霞魯為恭仁王代松漠都督¶
　　遼史世表逹呼哩氏微别部長克珍代之克珍尋¶
<pb:KR2k0035_WYG_105-20a>¶
　　滅徳哷勒(舊作迭剌/今改正)部長聶哷立逹年蘓爾(舊作/廸輦)¶
　　(組里今/改正)為蘓爾威汗(舊作阻午可/汗今改正)更號約尼(舊作/遥輦)¶
　　(今改/正)氏唐賜國姓曰李懐秀既而懐秀叛唐更封¶
　　霞魯為王而聶哷之後曰努爾蘓者左右懐秀霞¶
　　魯至於齊蘓(舊作屈戍/今改正)㡬百年國勢復振¶
　　悔落拽何¶
　　舊唐書契丹𫝊貞元十年遣使來朝大首領悔落¶
　　拽何以下各授官放還¶
<pb:KR2k0035_WYG_105-20b>¶
　　熱蘓¶
　　舊唐書契丹𫝊貞元十一年大首領熱蘓等二十¶
　　五人來朝¶
　　齊蘓(舊作屈戍/今改正)¶
　　唐書契丹𫝊會昌二年回鶻破契丹酋齊蘓始復¶
　　内附拜雲麾將軍守右武衞將軍¶
　　遼史世表契丹王齊蘓是為伊蘭(舊作耶瀾/今改正)可汗¶
　　張仲武奏契丹舊用回鶻印乞賜聖造詔以奉國¶
<pb:KR2k0035_WYG_105-21a>¶
　　契丹為文¶
　　錫勒(舊作習爾/今改正)¶
　　遼史世表契丹王錫勒是為巴爾汗(舊作巴剌可/汗今改正)¶
　　欽徳¶
　　唐書契丹𫝊光啟時方天下盗興北疆多故乃鈔¶
　　奚室韋小小部種皆役服之欽徳晚節政不競其¶
　　八部大人法常三嵗代時耶律安巴堅(舊作阿保/機今改正)¶
　　建鼓旗為一部不肯代自號為王而有國逹呼哩¶
<pb:KR2k0035_WYG_105-21b>¶
　　氏遂亡¶
　　五代史四夷附録契丹後分為八部部之長號大¶
　　人而常推一大人建旗鼓以統八部至其嵗乆或¶
　　其國有災疾而畜牧衰則八部聚議以旗鼓立其¶
　　次而代之某部大人約尼次立時劉仁恭據有幽¶
　　州數出兵摘星嶺攻之每嵗秋霜落則燒其野草¶
　　契丹馬多饑死即以良馬賂仁恭求市牧地請聴¶
　　盟約甚謹八部以為約尼不任事選於其衆以安¶
<pb:KR2k0035_WYG_105-22a>¶
　　巴堅代之¶
　　遼史世表契丹王欽徳錫勒之族也是為哈陶津¶
　　汗(舊作痕徳堇/可汗今改正)¶
　　　按與劉仁恭盟者唐書以為欽徳五代史以為¶
　　　約尼葢唐之契丹王自窟哥至實古為逹呼哩¶
　　　氏自李懐秀至欽徳為約尼氏遼太祖安巴堅¶
　　　則世里氏也遼史太祖本紀云哈陶津汗殂羣¶
　　　臣奉遺命請立太祖其世表云努爾蘓之孫曰¶
<pb:KR2k0035_WYG_105-22b>¶
　　　安巴堅功業勃興號世里氏是為遼太祖於是¶
　　　世里氏與逹呼哩約尼號三耶律然則唐書稱¶
　　　安巴堅自號為王而有國逹呼哩氏遂亡殆未¶
　　　詳考逹呼哩及約尼之世次歟¶
　　　又按遼史稱潢河以西土河以北皆奇善汗(舊/作)¶
　　　(奇首可汗/今改正)故壌葢契丹始祖也遼滅奚後奚王¶
　　　支裔尙存蘓轍詩註記奚君宅在中京南遼史¶
　　　所載奚部族及奚王實黙等名猶可考然非自¶
<pb:KR2k0035_WYG_105-23a>¶
　　　為一國故不錄¶
　¶
　¶
　¶
　¶
　¶
　¶
　¶
<pb:KR2k0035_WYG_105-23b>¶
　¶
　¶
　¶
　¶
　¶
　¶
　¶
欽定熱河志卷一百五¶
