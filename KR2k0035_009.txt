# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.324391
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷九
<pb:KR2k0035_WYG_009-1a>¶
　欽定四庫全書¶
　欽定熱河志卷九¶
　天章九¶
　御製詩¶
　　　闗外(辛卯/)¶
　闗外田贏闗内佳連朝馬上㸔來皆低雖經潦消原易¶
　髙自如雲茂正排茅舍地頭還種韭𤓰籬墻角更堆柴¶
　覩斯生計較彼可將曰紓懐轉繾懐¶
<pb:KR2k0035_WYG_009-1b>¶
　　　北來¶
　日向北來日減愁黍風禾露茂迎眸已知下隰未成澇¶
　更喜髙原可卜秋圖近忘遐誰則免小佳差勝意堪留¶
　愛斯毎為遲行轡計里何須問野郵¶
　　　題桄榔木盂¶
　舊物山莊典守存¶
當年敬仰¶
樸淳敦屏開有似孔雀尾鞭贅又如慈竹根古月猶擕南¶
<pb:KR2k0035_WYG_009-2a>¶
　海影清溪常汲塞垣原圓方了喻為君道何莫¶
神堯遺訓恩¶
　　　即事¶
　崇山峻嶺試遊娛髙下巖城繞作郛單騎緣林常遇鹿¶
　扁舟漾沼不驚鳬閒聽颯筑蒼松泛坐愛茸茵細草鋪¶
　與木石居似之矣沛然聞善信能乎¶
　　　熱¶
　出口覺凉爽山莊候轉更單衣仍盛熱十日為(去/聲)連晴¶
<pb:KR2k0035_WYG_009-2b>¶
　渚際紛鷗浴林中遲鹿鳴(鹿凉始鳴熱則遲/弗相闘故無聲)秋炎未可¶
　少火廹晩田成¶
　　　峯隂¶
　人有時而息日無刻以住試㸔碧峯隂荏苒向前佈¶
　　　新月¶
　秋月雖過孟却是愁中度(七月初秋霖過多各河漲盛/永定北運隄岸俱有漫口低)¶
　(田不免被潦且潮白諸河南以剋/期成橋稽程十日對之頗為煩懣)仲已較孟佳况值忘¶
　愁處漫擬一鈎窄寧非全體露懸宇流寒光暎林盪幽¶
<pb:KR2k0035_WYG_009-3a>¶
　趣玉兔豈有翼試㸔飛不住¶
　　　即景¶
　一峯隂靄一峯晴晴即炎隨隂爽迎映水岸旁人倒立¶
　卧山坡上樹横生霜遲林葉連空翠露下湖波徹底清¶
　攬鏡乍㸔増白髪不忘¶
聖祖弄孫情¶
　　　微雨(八月初/九日)¶
　快晴將卄日㣲雨灑中秋入夕山容隠隨風&KR1141;響留禽¶
<pb:KR2k0035_WYG_009-3b>¶
　眠寒覺穏鹿呌逺聽悠别有愜懐處韭菘緑潤疇¶
　　　中秋夕即景¶
　塞天寥廓浄纎雯尺五廣寒桂馥聞勝地雲山真地表¶
　(雲山勝地為三十六景/之一毎嵗度中秋於此)中秋風月正秋分(是日恰/值秋分)光流¶
　銀漢澄無滓輪掛錘峯逈出羣雅愛鹿鳴和(去/聲)絃管隔¶
　年清賞越堪欣(去聲以六旬大/典於京中度節)¶
　　　山村¶
　山村野墅望相連徼幸登秋值有年納稼毎㸔多積圃¶
<pb:KR2k0035_WYG_009-4a>¶
餘糧未盡尚棲田河東移粟稍資益(今秋近畿被水州/縣低田不免歉收)¶
(而闗外豐稔倍常葢蔵充裕因令楊廷璋諭其販運入/口售糶内地既接濟有資而邉民亦不虞榖賤自為兩)¶
(得/)澇地厪民劇可憐飢已難堪寒即至欣兹忘彼豈宜¶
然¶
　　暖¶
山莊秋仲寒已峭季月木蘭氣轉温細毳清晨渾不冷¶
薄綿卓午尚嫌暄翻風緑葉雜紅葉晃日霜原作露原¶
㝡是草肥宜牧馬諸藩執役喜同存¶
<pb:KR2k0035_WYG_009-4b>¶
　　雨(九月初/五日)¶
邇日異常暖情知蒸雨霏度林捲霧帳拂巘鎻煙扉旃¶
屋湔塵潤棉衣變冷㣲所欣圍罷後(是日自晨作隂/圍罷後始雨)即¶
景紫毫揮¶
　　重九日作¶
何處登髙好興安天與鄰心懐同廓落眼底俯嶙峋地¶
浄山如水氣暄秋似春重陽宜宴賞况有逺徠人(是日/黄幕)¶
(賜食土爾扈/特亦命入座)¶
<pb:KR2k0035_WYG_009-5a>¶
　　　闗外(壬辰/)¶
　闗裏收麥已將畢闗外麥苖雲始黄大幹所限氣候異¶
　南界遞暖北界涼例此田功當漸遲却見黍穗吐山岡¶
　似又早於闗以裏農經端委殊難詳或云一種早穗者¶
　往往秀實先於常徒言格物豈易格對時課稼惟勤蘉¶
　　　熱¶
　連日趂爽行駐蹕午微熱今朝莅山莊午熱勢頗烈對¶
　時暑方盛炎鬱實應節經重況至止如歸邸舍列林軒¶
<pb:KR2k0035_WYG_009-5b>¶
　更庨豁納涼氷簟潔而我有弗怡所慮蒸雨瞥¶
大安猶在道坦行斯¶
豫悦不雨乃益往農功固無缺¶
　　　雨¶
　西北生雲陣雨來祗片時爽涼頓披矣歊燠浄湔之既¶
　渥復既霈一欣還一思驅炎適可耳究以霽為宜¶
　　　晴¶
　夜雨繼以曉已牌乃放晴寧惟資稼潤喜益利¶
<pb:KR2k0035_WYG_009-6a>¶
輿程雲散天光淨風來夏爽迎山谿未致濘便與逐佳行¶
　　　題錢維城山水花卉册¶
　　　　水軒松吹¶
　侍臣舊作得隨鑾取暇題吟七字安(錢維城南歸已數/月其向年隨鑾所)¶
　(畫冊頗有存貯山莊者因暇/題之不異其槖管扈行也)水閣恰如月湖上(山莊内/有半月)¶
　(湖/)松風翻壁落髙寒¶
　　　　逺浦潮來¶
　海門銀線白生纔㫸眼雪山推送來却憶鹽官鎮海寺¶
<pb:KR2k0035_WYG_009-6b>¶
　目逰我亦一登臺¶
　　　　虚檻清隂¶
　樹下開軒不磗虚清隂團羃蓋張如嵇含此趣何曽曉¶
　挂漏當年草木書¶
　　　　曲港垂罾¶
　隂隂灌木覆魚菴鎮日垂罾對碧潭魚得亦佳弗亦可¶
　愛他鱗影月波涵¶
　　　　栁汀鴉陣¶
<pb:KR2k0035_WYG_009-7a>¶
百折沙汀萬栁烟栁隂曬網繫漁船棲鴉未穏羣驚起¶
飛向夕陽河𨚗邉¶
　　　雲峯初霽¶
樹角風聲漸吹疾峯腰雲影欲歸遲前朝宿雨初收際¶
颯景宜人固若斯¶
　　　翠㣲秋意¶
葉落連林祗剰枝惟餘松栢䕶峯姿山莊也自尋常㸔¶
冩入畫圖故合詩¶
<pb:KR2k0035_WYG_009-7b>¶
　　　扁舟釣雪¶
雪滿平江簑笠披扁舟天地一竿絲南方或可北方否¶
此事吾惟半信疑(魚至霜降後即不食安得上餌縱南/方候暖而魚性則同然則寒江簑笠)¶
(不過宗元想像成詩非必真有釣雪事即有/之意固不在魚耳向題畫亦曽辨論及之)¶
　　右橅古八種¶
　　　杏花¶
施朱棃朶欠香梅二月春光澹蕩開設使三分添却白¶
誰人不道藐姑來¶
<pb:KR2k0035_WYG_009-8a>¶
　　　丁香¶
底須香與瑞香猜丰度能斯伯仲哉任是靈心工百結¶
東風一度也教開¶
　　　紫躑躅¶
花開殷七訝稱神閬苑根歸誕或真却是㣲之饒逸趣¶
山空月午句清新¶
　　　紅棃花¶
軟紅淺白蹙為鬟韻自超超態自嫻試㸔一枝夢雲意¶
<pb:KR2k0035_WYG_009-8b>¶
小庭何處不巫山¶
　　　繡毬¶
雖是雕毬却囫圇江南曽見幾番春若將結繡評詩格¶
小杜原非自詡人¶
　　　貼梗海棠¶
不稱西府不垂絲姚冶行中頗自持貼梗羞同他嬝娜¶
秋來結得木𤓰貽¶
　　　扁荳花¶
<pb:KR2k0035_WYG_009-9a>¶
芻棚花落欲涼生索索秋風絡緯鳴姹紫嫣紅他閱世¶
雲閒天淡此闗情¶
　　　天棘¶
五岳都生名不同蔓垂翠緑朶標紅漫嫌未入羣花譜¶
却有延年濟世功¶
　　　虞美人¶
無色聲中那見聞筆談漫志辨徒紛依然小草全提占¶
(去/聲)月下風前自净芬¶
<pb:KR2k0035_WYG_009-9b>¶
　　　金雀¶
頭翅天然金鑄黄宜垂㔩葉鬢&KR0107;傍贈他日暮修竹侍¶
珠翠翻嫌時世裝¶
　　　魚兒牡丹¶
花王自合有花妃况是形容具體㣲設更貫魚觀易象¶
玩辭亦可識其機¶
　　　蒲公英¶
葉和花色都如菊三四月間田野稠底事柴桑渾弗愛¶
<pb:KR2k0035_WYG_009-10a>¶
開春祗為(去/聲)不開秋¶
　　　秋葵¶
秋來葵朶無央數各各傾心向太陽豈識太陽弗私照¶
隨他髙下自分光¶
　　　藍菊¶
瓣萼藍黄賦色匀秋風一度一番新冐名菊譜雖容得¶
法眼難瞞栗里人¶
　　　鐵綿蓮¶
<pb:KR2k0035_WYG_009-10b>¶
種自西方一線分訝曽拈起悟聲聞白華却是心如鐵¶
不解其他祗浄芬¶
　　　僧㡌菊¶
何處髙僧渡杯去留將落㡌孟嘉風展圖正與高峯對¶
(山莊南有/僧㡌峯)孰幻孰真孰異同¶
　　右花卉十六種¶
　　雨(六月初/七日)¶
過午特炎蒸情知當有雨西南升族雲氣應西北宇列¶
<pb:KR2k0035_WYG_009-11a>¶
缺施其鞭豐隆擊其鼓須臾落雨脚白水積砌礎歊熱¶
驅以浄涼爽拂檐梠闗外頗望霖此實利禾黍麥却未¶
收畢即晴兩得所¶
　　山中¶
曉霽谷涼浮山中試一逰樹深禽語細土軟鹿蹤留雲¶
向天邉斂泉從石罅流都稱景如畫畫可似兹不¶
　　疎雨¶
疎雨時零時便止深山亦爽亦微炎幽清帶露花枝馥¶
<pb:KR2k0035_WYG_009-11b>¶
活潤翻風樹葉纎素宇已開横嶺外白雲猶戀逺峯尖¶
晩晴圖復漾烟舫愛景乗涼意並兼¶
　　即景¶
熱便蒸為雨雨過&KR0592;爽涼雖如太無定却是具真常毎¶
愛樹隂憩輒聞花露香天機隨物景順應有詩償¶
　　雨(六月十/四日)¶
間(去/聲)雨為時都不乆此番入夜雨方長山田信可稱優¶
渥寢閣真欣納爽涼露滴松稍聞颯沓烟連峯脚想迷¶
<pb:KR2k0035_WYG_009-12a>¶
　茫隔牆忽聴嗚呦鹿避濕應從深樾藏¶
　　　曉晴¶
　即便為霖時正行曉來却喜塞天晴雲從西北東南捲¶
　景助山林水石清向浦開舟荷益燦傍巖尋逕露猶晶¶
　牝麀領子出蒼巘(鹿於五月中生子入/六月即能逐母馳驟)學歩卒然認客¶
　生¶
　　　晩晴落照¶
　西北風來散晩隂下舂落照晃林岑峯西明霽峯東暗¶
<pb:KR2k0035_WYG_009-12b>¶
　葉靣緑瓊葉背金芳草留蹤下飲鹿(鹿白日隠山中毎/晩下來飲水其性)¶
　(然/也)宻枝閃影亂歸禽宜晹宜雨真如願未至秋收未敢諶¶
　　　閱隄¶
　武列(熱河本固都爾呼河三源滙流考之水經注即所/謂武列水遶山莊東北行南流入於灤詳見向所)¶
　(作熱/河考)帶山莊建隄¶
聖慮長有時經泛溢昨嵗致懐襄衝囓須當補堅牢永保¶
　康依然為閭里所以奠耕桑策馬閱工藏遵途厪念詳¶
　牧民惟我責絜矩慎三防¶
<pb:KR2k0035_WYG_009-13a>¶
　　　雨(六月廿/二日)¶
　昨晩陣雨飛徹夜亷纎繼侵晨乃大作傍午漸開霽曰¶
　晹實若時曰雨非既偹設以目前論誠謂如人意麥秋¶
　收已訖大田蔚長際優渥有若斯兢業慶¶
天恵更毎閱京報知同此一致¶
　　　夜雨(六月廿/五日)¶
　邇日間(去/聲)疎雨既雨旋亦晴今夜作解霈簷溜聴盆傾¶
　時行正當令優渥殊暢情須臾枕簟間颯然峭涼生遥¶
<pb:KR2k0035_WYG_009-13b>¶
　想彼山田怒長禾黍莖此後祝時若庶可兾秋成¶
　　　朝晴¶
　四更山吐月開晴閱稼乗驄朝爽迎寕獨安居玩佳景¶
　所無逸是我恒情¶
　　　驟雨(六月廿/八日)¶
　日日傍晩時西南必雲吐豐隆催雨來落脚彌空宇横¶
　排復豎擊摩醯那能數澤實霑大田涼益湔煩暑為時¶
　亦弗乆雲散迷處所孟秋即漸臨繼此多晴好(叶/)¶
<pb:KR2k0035_WYG_009-14a>¶
　　　七月朔日作¶
　山莊駐一月今嵗消半年流隂迅如此分惜徒云然塞¶
　苑早晩涼午暄退亦遄而況喬樹下風來爽易延¶
髙齡適清和¶
康强益豐顔¶
顧謂例始兹歡欣奉拳拳¶
　節雖遲立秋朔已臨秋月避暑暑易避况值金行發邇¶
　來晴雨時今日益開豁西城庶可望䖍求刻敢忽追憶¶
<pb:KR2k0035_WYG_009-14b>¶
　去嵗况憂農心未歇金樓縱有言傳訛騐斯悖(金樓子/云孟秋)¶
　(月旦雨俄而便晴有言月額雨為旱徵云云昨嵗七月/朔日雨遂至連日霪霖其占騐殊不足信今年六月杪)¶
　(數日傍晩皆有陣雨至𦍤旦/乃大晴凖以常理宜徵時若)¶
　　　雨(七月初/四日)¶
　秋月逾三日均晴協農占昨宵塞雨飛侵曉猶亷纎織¶
　空幻烟羅度林疑朝嵐早植及晩種一例優澤霑既霑¶
　晴斯佳望嵗心難恬西北眺逺宇雲斂青山尖¶
　　　宛轉詞¶
<pb:KR2k0035_WYG_009-15a>¶
宛宛轉轉石澗流三三兩兩野塘鷗颯颯灑灑惟新秋¶
遥遥切切軍務籌¶
　　雨(七月初/五日)¶
昨夜復細雨平明弗放晴今嵗未作霖候況值時行然¶
縂非滂沱疎聴霏㣲聲既無碍行旅更益利農耕即以¶
此應(去/聲)候幸何如之情過午秋雲徂喜㸔秋陽晶¶
　　七夕詠事¶
巧固不須乞筵斯隨處呈有無於此事今古致多評天¶
<pb:KR2k0035_WYG_009-15b>¶
上猶餘憾人間那免情絳河瞻益近疑聴歩橋聲¶
　　山行¶
山行最是曉行宜谷口朝嵐逐歩披露草香無烟火氣¶
風花秀有□瑶姿東岡日隔騰騰上西嶺隂消漸漸垂¶
詎祗人心具平旦由來造物本如斯¶
　　立秋日作(七月初/九日)¶
已識山中早晩涼今朝況復立秋當如何午熱為孤注¶
疑是金官讓末光桐葉庭邉想影落(山莊諸樹皆/冇惟無桐竹)草虫¶
<pb:KR2k0035_WYG_009-16a>¶
砌下覺聲揚農占晴雨紛如訟歴騐原來亦鮮償(或稱/立秋)¶
(日雨則秋月雨少謂之秋弔立秋日不雨則秋雨反多/謂之秋儍或稱立秋前三日雨謂之騎秋主嵗豐又謂)¶
(立秋日雨不止必至秋霖又有謂立秋/日雨而晴為上嵗然歴試之率皆不騐)¶
　　山行遇雨¶
昨夜忽蒸炎識為釀雨意朝來灑細霔半時旋開霽涼¶
風拂樹稍趂爽聊逰出西南雲復吐片刻挾雨至情知¶
弗致乆喬林下堪避岩風吹雨過雲散青天翠秋田待¶
熱候宜暘實稱(去/聲)意稱意則易驕即慰以為惴¶
<pb:KR2k0035_WYG_009-16b>¶
　　秋光¶
春光麗艷冶夏光炎赫煌冬光實寂寞最好惟秋光青¶
天浄寥泬白日縣清揚弗寒却弗熱非短亦非長照池¶
波已澄拂林葉未蒼孟子稱皜皜不可尚誰方而功特¶
著者萬寳暄登穰秋光無比佳况此逢山莊¶
　　雨(七月十/四日)¶
今年縂未逢霖雨是日滔滔勢覺長始遇情知不為害¶
求全又致意徬徨¶
<pb:KR2k0035_WYG_009-17a>¶
　　中元夕放河燈即事有作¶
終日盼天晴亦無疎雨行詎寧厪節事惟切較農情既¶
美更求善少欣多致怦秋雲韜月魄蓮炬益光明¶
　　喜晴¶
昨夜雖無雨今晨似作霖彌空雲浩浩蔵嶺霧沈沈澤¶
渥斯憂過農登實未諶午晴豁碧宇慰矣倍生欽¶
　　濬溪¶
塞溪流無定過雨即泥淤小淤惟致淺大淤遂成途淺¶
<pb:KR2k0035_WYG_009-17b>¶
或可姑息塗必資濬疎成塗則有因率以嵗乆需兹不¶
宜復緩浚深一律如力役本無征出值僱人夫合衆事¶
鍬鍤剷削沙石鋪亦藉濟貧者得錢都歡娛工作十餘¶
日原為半月湖(半月湖/舊有詩)静影受風月樂意同鳶魚雖然¶
永逸艱數年當一圖¶
　　夜雨(七月卄/一日)¶
晴光不定隠斜曛入夜雨聲枕上聞原是無眠問軍報¶
那堪増厭聴紛紛¶
<pb:KR2k0035_WYG_009-18a>¶
　　喜晴¶
邇日雨來頗覺稠幸皆夜落曉晴投固知弗礙何妨爾¶
祗為求全輒切愁西北風吹碧空浄東南雲斂翠涼浮¶
茍其患失無不至自審斯言能免不¶
　　八月朔日作¶
朔旦入中秋曉晴爽氣浮三農盼築圃七萃秣行騶出¶
獵將發軔來朝聚脫甌昨宵霏細雨餘熱洗全收¶
　　新月¶
<pb:KR2k0035_WYG_009-18b>¶
但是中秋月一鈎已足佳纎纎挂星漢欵欵隔松&KR0107;欲¶
朗光猶嫩未團輪自偕晩涼依樓角耐可入人懐¶
　　即目¶
天寳由來稱物華山莊即目縂清嘉異逢八月同六月¶
紅㸔荷花黄桂花荻岸漲消全露石楓林嵐吐半拖霞¶
曉涼午熱權衡妙大迫西成祝滿車¶
　　驟雨(八月初/十日)¶
快晴逾十日驟雨落千山睫眼迷銀竹迎人&KR0390;玉灣勢¶
<pb:KR2k0035_WYG_009-19a>¶
　雄林木偃聲壯澗波潺片刻雲收脚滌然静且閒¶
　　　晩晴¶
　雲斂東南去風從西北生盡湔午時熱都喜仲秋晴蕎¶
　菜蔚曽潤林泉颯益清玉蟾欣巧讓燭宇倍晶明¶
　　　中秋節即景¶
　桃節纔過&KR1000;節連¶
璇闈福壽慶長綿共欣穹宇中秋月常近塞垣尺五天蟾¶
　影巧㸔雲影避桂華初放露華鮮潁川七字吟即景强¶
<pb:KR2k0035_WYG_009-19b>¶
　恕笑予或未然¶
　　　雨(八月卄/一日)¶
　經過(去/聲)必逢雨真神海喇堪(䝉古語謂山有靈/應者曰海喇堪)稱名誰¶
　則敢示蹟所恒諳彌谷烟低重廻峯日上含須臾斂雲¶
　脚瀑水落層嵁¶
　　　即事¶
　崇山真博大四日歴周過夜雨朝晴毎(是數日或晩或/夜必有陣雨而)¶
　(晝日晴朗/弗礙行圍)竒靈顯應多無妨驅騎獵有暇把毫哦獨盼¶
<pb:KR2k0035_WYG_009-20a>¶
郵章劇軍情近若何¶
　　九月朔日作(是日/雨)¶
圍數過多半(今嵗定圍場數為/十五已獵十圍矣)山容入九秋減期圖返¶
速(近嵗毎減圍期圖速/返山莊問    安)臨樂戒淹留萬嶂低雲重千林¶
落雨稠氊廬聴颯沓㪣句興偏悠¶
　　日影¶
去際纔階礎歸來上牖&KR0905;了知遷有漸誰曰視無形閒¶
倚明而暖㣲吟憩以寧光隂迅如此陶侃論堪聴¶
<pb:KR2k0035_WYG_009-20b>¶
　　遣興¶
遣興閒翻史謝安曽有言向年渾不覺近嵗每斯存絲¶
竹那陶冩山川自吐吞却㸔風過樹葉落亦歸根¶
　¶
　¶
　¶
　¶
欽定熱河志卷九¶
