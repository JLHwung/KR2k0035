# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.352845
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷十一
<pb:KR2k0035_WYG_011-1a>¶
　欽定四庫全書¶
　欽定熱河志卷十一¶
　天章十一¶
　御製詩¶
　　　口外(乙未/)¶
　口外山田例倍佳低岡高嶺繡鋪皆麥將報熟黄籠穗¶
　禾正怒生緑到荄不禁民遷聽謀食(口外隙地甚多直/𨽻山東山西人民)¶
　(出口耕種謀食者嵗以為常方今中外一家口外仍係/内地小民出入原所不禁一轉移間而曠土㳺民兼得)¶
<pb:KR2k0035_WYG_011-1b>¶
　(其利實為從/古所未有)&KR0316;虞甌脫致椎埋霽天如洗無纎翳縱目¶
　鳴鞭信慰懷¶
　　　陣雨(六月初/四日)¶
　西北忽雲生凉風催以行纔聞雷鼓響倐至雨盆傾白¶
　霔未逾刻碧霄即放晴石梁應弗濘(安行皇太后緩頓/    計程今日應)¶
　(過青石梁此雨纔落即止無論相隔百餘里隂晴未/必相同縱或似此雨過旋晴亦不致山程泥濘也)¶
鳯駕好登程¶
　　　曉凉¶
<pb:KR2k0035_WYG_011-2a>¶
陣雨欣晩霽峭風生曉凉渾忘夏時節欲換祫衣裳問¶
景遲逰豫翻書資就將如詢切已處無逸已言詳¶
　　雨(六月初/九日)¶
昨近日日有陣雨片刻即晴非普霔今朝自夘至卓午¶
疾灑徐霏綿布濩岡田阪稼遍霑濡又非驟霖谿漲怒¶
後到行李如歸家於穡於旅兩欣遇雖然適可即當止是¶
我籌農無足處¶
　　晴¶
<pb:KR2k0035_WYG_011-2b>¶
雨自西南來仍自西南霽寥廓露天光荏苒㪚雲翳夕¶
陽照高樹晶晶萬葉翠五字憶浣花亦佳誠愜意¶
　　山行¶
雨歇夏山清山行聊問景天邊雲徂輕林下風來冷土¶
濕鹿跡留塞迥鶴聲警去去總契神歩歩若移境豈不¶
嵗常來所遇欣新領¶
　　濬溪¶
沙溪帶山邊山雨溪水漲漲退沙必留疏濬例以向設¶
<pb:KR2k0035_WYG_011-3a>¶
　使弗疏濬沙滿溪斯漾園丁久慣經鍫鍤相摒擋劼劬¶
　所不辭酌賜聊頒貺繄余更思之黄河沙益壯夫誰為¶
　疏濬自古原無恙小大容受殊所以貴有量¶
　　　爽¶
　雲㪚碧天晴風來西北爽溽暑霍然無氣清皎日朗山¶
　莊之所獨生衣凉切氅(氅衣從毛冬月宜之惟清異緑/載臨川土饒之民以新智剏作)¶
　(醒骨紗用饒緑蕉骨相兼撚織夏月衣之輕/凉適體號大清氅則又於氅字廣異聞也)香山云心¶
　静何曾有此想¶
<pb:KR2k0035_WYG_011-3b>¶
　　　聞京師得雨誌喜¶
　四百里雨同一日五六寸霑真足優(昨閣章至留京辦/事王大臣及順天)¶
　(府奏報初九日子刻開朗入土約有六寸此間/亦於初九日得雨優渥畧同實為有秋之慶也)更欣快¶
　霽非霖夏可共良農冀有秋期尚逺哉其後樂民惟艱耳¶
　我先憂每瞻¶
聖藻光巖穴¶
昔日今時此豫逰¶
　　　閱隄¶
<pb:KR2k0035_WYG_011-4a>¶
　深居我所厭引見待月例(邇年五月即駐山莊因令五/六七等月文武月選官毎月)¶
　(派吏兵兩部堂官一人帶至熱河引見俾速赴任行在/既得一體掄材而各員亦不致久濡旅食最為兩便今)¶
　(嵗唘鑾較遲五月月𨕖官即令預期掣籖在京引見是/以今年六月在山莊較每年更閒安逸素非所喜因筞)¶
　(馬閲隄聊/以遣暇)縱日有疇咨二三惟大吏筞馬率待臣隄工¶
　出閲視(叶/)塞水本無定而亦無大害(叶/)碎石與條石相¶
　(去/聲)形名妥置既以固城垣還因安市肆邇年恒鞏晏未¶
　嘗非小試河隄及海塘之二實大事每當夏秋臨南望¶
　頻縈思却終乏善筞補偏而救弊更要在得人其難得¶
<pb:KR2k0035_WYG_011-4b>¶
　人寄¶
　　　雨(六月十/四日)¶
　夏雨何須十其期五亦佳膩雲仾曉塞宻&KR1204;落巖齋禾¶
　&KR0927;油然潤圖書静以諧紅旗馳可礙未免逺縈懷¶
　　　六月望日作¶
　曉雲已㪚碧霄寛快霽辰牌發¶
翟鑾歴禮&KR0597;臺¶
八旬健仍¶
<pb:KR2k0035_WYG_011-5a>¶
登鴈塔九層端共欣¶
天意同人意私慶¶
慈安永壽安愛敬敢云天子孝心乎愛敬更增歡¶
　　　熱¶
　夏熱而冬寒天地自然理山莊雖勝境夫豈能違此而¶
　有所獨者早晩爽無比原田芃禾&KR0927;溽蒸長養恃熱亦¶
　不可無炎歊今日熾(叶/)然居嘉䕃下風來本凉美避暑¶
　暑嫩而消夏夏長矣白𫝊圖心静我則以書史¶
<pb:KR2k0035_WYG_011-5b>¶
　　　雨後喜晴(六月二/十日)¶
　邇日陣雨旋即晴既渥禾&KR0927;亦非潦今曉急&KR1204;歴一時¶
　再久為霪斯弗妙經事多乃益畏事憂先農父田功劭¶
　然彼無過盡其力燮理惟予任感召以是願晴心特甚¶
　已牌雲㪚曦光曜額手稼穡幸無妨引領西望紅旗報¶
　　　閒¶
　閒豈非人願而我閒非慣詎故異於人心實有所憚一¶
　念敬怠間吉凶乃由判山莊富佳境清凉暑弗扇小逰¶
<pb:KR2k0035_WYG_011-6a>¶
　偷暇可長夏耽逸慢因以閒為憂或鮮佚之患¶
　　筞馬¶
　䇿馬出山城侍衞皆随行園中亦有山頗可肩輿登欣¶
　於内臣慣厭與外人并我近觀明史其禍致弗輕所以¶
　國朝制¶
家法萬世繩羽林及藎族出必陪蹕清既因悉其材復用¶
　聯厥情我豈或忘兹永言告雲仍¶
　　　熱¶
<pb:KR2k0035_WYG_011-6b>¶
　熱亦豈可無長養資炎暑而心切切者恐復蒸為雨山¶
　田既透潤畿南逮數府(今嵗關外雨澤優霑山田極為/暢茂而畿南各郡亦經周元理)¶
　(屢報普渥時霖然過多又非/所宜恐太熱或不免釀雨耳)兹乃望時賜或可秋成覩¶
　懼熱非為(去/聲)已斯實避暑所¶
　　　夜雨(六月廿/四日)¶
　山莊快霽經四日夜醒忽聽簷溜鳴情知溽暑時行候¶
　禾&KR0927;况是長已成欹枕溜細因以寐片刻復聞浩浩聲¶
　朝來時息亦時作霖哉適可止而停去嵗此際頗望雨¶
<pb:KR2k0035_WYG_011-7a>¶
今年此際殊盼晴非關吾中無定見大都切切緣農耕¶
　　林下戲題¶
偶來林下坐嘉䕃實清便樂彼艱僂指(朝臣致仕者稱/林下向如沈德)¶
(潛錢陳羣張㤗開鄒一桂輩已皆為古人今雖有告/休者不過一二而品行學問亦逺不及彼數人也)如¶
予未息肩炎曦遮葉度爽籟透枝穿擬號箇中者還當¶
二十年(余嘗立願至八十五嵗即當歸政距/今尚有二十年方得遂林泉之樂耳)¶
　　七月朔日作¶
不雨已數日掄秋為始朝塞天曉氣爽野水漲痕消筞¶
<pb:KR2k0035_WYG_011-7b>¶
騎行時令沿田觀稼苗由來念黎庶詎是恣逍遥¶
　　知京中晴雨應時詩以誌慰¶
近覺雨微勤京畿慮更厪置郵命𫝊問謄疏此遥聞(數/日)¶
(前因山莊雨澤稍勤恐京師或因多雨致澇寄諭詢問/舒赫徳及京兆等兹據覆奏京城六月廿六宻雨竟夜)¶
(至卄七夘時方止勢甚悠掦不致停蓄復親至郊外察/看高地随時宣洩低窪處間有瀝水旋亦消涸農民僉)¶
(云與莊稼無礙連日晴/爽於田禾更為有益)低潦消原涸高田潤可耘秋成¶
期尚逺惟懼以為欣¶
　　雨(七月初/三日)¶
<pb:KR2k0035_WYG_011-8a>¶
弗雨已五日浽㵟審不妨為聲間(去/聲)疎宻作勢極悠掦¶
地潤易存水雲開喜露陽撫時信時若額手慶農祥¶
　　七夕漫題¶
相傳牛女節塞外豈殊諸橋倩鹿為鵲田欣雨洗車(是/日)¶
(雨/)辨知杜詩正(杜甫詩牽牛出河西織女處其東萬/古永相望七夕誰見同此語甚正)乞¶
笑栁文虚設以嶺南論斯猶近有餘¶
　　夜雨(七月初/八日)¶
夜雨侵晨卒未休膩雲纔白黒随稠時行雖曰節猶夏¶
<pb:KR2k0035_WYG_011-8b>¶
(今嵗閏在十月節遲/是月十三日方立秋)霖盛踊虞潦接秋稼穡可期畏孤¶
望淋漓不斷惄增愁遥遥更有牽懷者報㨗恐遲速置¶
郵¶
　　喜晴(七月初/十日)¶
昨晩雨陣歇今晨日御鋪目同空宇廓愁與滯雲徂如¶
可涸田潦問猶遲驛途(初九閣章應於初十午刻至山/莊乃是日酉刻尚未逓到詢因)¶
(初七八等日隂雨連綿潮/白等河暴漲遂致阻滯)所厪莫非事為慰那為愉¶
　　立秋(七月十/三日)¶
<pb:KR2k0035_WYG_011-9a>¶
金律今朝入所欣連日晴草頭凝露重林表晃曦晶披¶
處風含爽看來暑欲征三農心畧慰庶可卜西成¶
　　雨(七月十/七日)¶
弗雨快晴將及旬朝來宻&KR1204;落檐巡固知田際無潦致¶
未免秋中望霽頻却看雭&KR1268;停過午遂教靉靆㪚臨申¶
夕陽朗照巖風爽慶慰依然倍敬寅¶
　　處暑(七月廿/八日)¶
閏置孟冬抄致因處暑遲然流隂迅矣豈夏氣恒之月¶
<pb:KR2k0035_WYG_011-9b>¶
盡方中節(處暑為/七月中)爽來覺後期午炎猶特劇孤注有如¶
斯¶
　　雨(七月廿/九日)¶
炎蒸易為雨秋&KR1204;四山并彌宇渺無際落簷時有聲情¶
知未致潦眼望總期晴雲率西南起因之繾近凉(廿五/日此)¶
(間微雨歴辰至未傍晩即晴然雲氣自西南來恐近京/之雨較大馳諭詢之留京辦事王大臣等覆奏卄五雨)¶
(甚稠宻至廿七尚未開晴今日雨勢復自西南/而来恐京城或致於霖潦不能不再咨詢耳)¶
　　畱京王大臣等奏報晴定情形詩以誌慰¶
<pb:KR2k0035_WYG_011-10a>¶
　再三曾往問詳悉此來陳(前此因聞京城雨較此間稍/宻放晴稍遲曽屢諭留京王)¶
　(大臣詢問兹覆奏京城七月廿九夜時雨時止三十日/晡後細雨旋停八月初一早尚微隂過午開霽初二早)¶
　(西北風起天氣凉/爽晴象大定矣)晴定風澄爽秋中氣霽新低區惜成¶
　潦平壤望登囷撫恤綢繆要早咨方伯臣(今嵗口内之/雨較口外為)¶
　(大永定河岸亦有漫上恐瀕水及雨多之處未免致潦/屢經諭詢周元理昨據奏瀕河被水州縣約計三十餘)¶
　(均係一隅偏灾現在查勘實為厪念復詢周元理成灾/分數若何較上年輕重奚似尚未奏覆今王大臣等奏)¶
　(近京莊稼低窪不免稍損高處仍/可望有收想畿輔大畧相同耳)¶
　　　中秋日即事¶
<pb:KR2k0035_WYG_011-10b>¶
　夜雨悠掦晝快晴潤晅真是恊西成秋中雅合浴金魄¶
　地迥應知近玉京¶
祖德鴻猷仰巍蕩¶
慈齡燕喜祝䖍誠更欣灑道非增潦例以明朝發獵旌(近/嵗)¶
　(毎以八月十六日/啓程住木蘭行圍)¶
　　　雨(八月廿/二日)¶
　昨近特炎熱木蘭經曾未知將蒸作雲四山倐隂翳圍¶
　畢憩武帳傾盆即飛至豎灑復横排曲盡磅礴勢聲如¶
<pb:KR2k0035_WYG_011-11a>¶
八音㑹色是三峽出須臾土階前白水二寸積鍬劚之¶
字溝釃流露乾地僕人忙勏劶效勤各思試是縁親坐¶
觀孰弗宣其力(叶/)雨過碧宇霽寂然都無事可以悟萬里¶
因之成五字¶
　　將軍阿桂奏攻克勒烏賊巢紅旗報㨗喜成七言¶
　　　十首以當凱歌¶
廿四中秋夜丑時木蘭營裹逓紅旗本來不寐問軍報¶
孰謂今肖宛見之¶
<pb:KR2k0035_WYG_011-11b>¶
七千里外路迢遥向十餘朝兹八朝(向來六百里加𦂳/軍報俱以十一二)¶
(日逓到兹軍營八月十六日所發紅旗於廿/四日丑時已達木蘭行在途中僅行八日)可識衆心¶
同人志嘉哉行賞自宜昭(以馳逓紅旗迅㨗諭將賫旗/員弁查明行賞其沿途驛站)¶
(官員兵役交部/分別議賞議叙)¶
賊巢最是勒烏圍甲雜小連噶喇衣(勒烏圍為促侵最/要賊巢今已攻克)¶
(則索諾木現居之甲雜小寨及其噶喇依狡窟/官軍自可乗勝席卷掃穴擒渠佇見紅旗疊至)破竹勢¶
成應不日速傳㨗信願無違¶
行營半夜那來喧却是紅旗到叙門(叙門即和門周禮/夏官大司馬注軍)¶
<pb:KR2k0035_WYG_011-12a>¶
　(門曰和立兩旌以為之叙和出用次第出/和門云云今行營旌門之制約畧相合)五載勤勞同¶
　上下鴻勲集總沐¶
天恩¶
　紅燈一㸃引紅旗傾刻行營人盡知舊部新藩同賀喜¶
　古來報㨗可如斯¶
　成言原有付兒行一見紅旗即¶
奏將(唘蹕幸木蘭時命皇六子奉至即皇太后駐山莊諭/以紅旗必由山莊經過俟一    奏聞    聖母)¶
　雖是¶
<pb:KR2k0035_WYG_011-12b>¶
慈心早知喜更馳侍衞報山莊(仍遣皇太后雖已聞㨗音/    御前侍衛春寧賫奏)¶
　(書馳詣山/莊賀喜)¶
　一破賊巢飛騎馳未遑詳悉盡陳之(阿桂等一得勒烏/圍即發紅旗未能)¶
　(具摺同奏故尚/未知其詳晰也)將軍宣力應優賜先示端倪加勉宜(紅/旗)¶
　(至降㫖將將軍叅贊及將領等交部優叙兵丁各賞月其/銀而將軍阿桂宣力獨至奏績酬庸必當予以公爵優)¶
　(章服因先賜以紅寳石㡌頂命其子侍/衞阿彌逹馳賫以徃俾益迅速集勲)¶
　前次受降惟戢斧今畨報㨗乃犁庭(前次征勦金州莎/羅奔郎卡窘廹乞)¶
　(命遂允所請受降蕆事未十年郎卡已侵擾鄰境土司/郎卡既死其子索諾木等與小金川僧格桑狼狽為奸)¶
<pb:KR2k0035_WYG_011-13a>¶
　(意欲蠶食各土司甚至黨惡負恩抗干天討因深悔前/此之姑息養奸此次厚集兵力擣穴擒渠掃平賊境庶)¶
　(可永除後患/自為正辦)敬承¶
天眷能無慰未至武成心未寧¶
　宵衣(去/聲)惟吾理合然喜而不寐那能眠乃知屐齒事誠¶
　有較彼殊猶高下懸¶
　三㨗盼來一月間此時軍務正相關執渠掃穴歌耆定¶
　佇待郊臺奏凱還(將軍等凱旋時擬至良鄉行/郊勞禮已預葺郊臺以待矣)¶
　　　爽(丙申/)¶
<pb:KR2k0035_WYG_011-13b>¶
　北至已逾旬蒸炎實宜爾山莊稱避暑地靈有神理兼¶
　之渥雨過快晴收溽靡埭露含潤晶巖風拂涼美襟袖¶
　颯披爽几席清如水長夏以何消沃心有書史書史多¶
　芳規擇而行由已¶
　　　熱¶
　今朝午覺熱乃符夏德暑暑亦豈能無長遂化工補然¶
　此山莊中饒有避炎所谷口風送凉林間隂更普廣軒¶
　復□豁蒸溽弗到户牆外市&KR0437;輳難免煩歊鼓因億僕¶
<pb:KR2k0035_WYG_011-14a>¶
　從人可忘怨咨苦¶
　　　夜雨(五月廿/二日)¶
　昨熱知蒸雨殷雷聽夜齋遂聞響銀竹旋報濕瓊槐颯¶
　爽帷間透膩炎户外排¶
大安明曉至快霽以為佳¶
　　　雨泛八首(五月廿/六日)¶
　　　　雨雲¶
　雨雲弗藉殷(上/聲)其雷了識為時必久哉(凡有雷之雨為/陣雨為時弗長)¶
<pb:KR2k0035_WYG_011-14b>¶
　(若無雷為時必/乆屢試弗爽)剛見遥天敷霮䨴片時亂㸃落空來¶
　　　　雨山¶
　螺黛分明見逺山蔵林蔽壑瞬眸間横排豎灑恣流宕¶
　不動高峯祗是閒¶
　　　　雨舟¶
　湖舟那似御舟大(謂安福艫昨/御以東巡者)中使撑篙遇雨忙却喜¶
　無端入畫景(石渠寶笈有李/唐風雨歸舟圖)更思盼澤過瀛滄(山左/迴鑾)¶
　(時久缺雨登舟後盼澤甚殷雖篷窻夜/聽曾蹔慰懷究以渥&KR1204;未霑不能愜意)¶
<pb:KR2k0035_WYG_011-15a>¶
　　　雨荷¶
新荷纔見雨三莖驟雨杯如沆瀣傾細聽聲為小石調¶
遺山佳曲面前呈¶
　　　雨鹿¶
左右今看濯濯真踉蹌學歩領麑新(凡鹿於四五月間/生子必遇雨而後)¶
(産/)因之無害狎鷗悟林下同然不避人¶
　　　雨鶴¶
喬松翻下近根邊避濕胎仙性自便白片設還疑作雪¶
<pb:KR2k0035_WYG_011-15b>¶
王恭鶴氅是天然¶
　　　雨岸¶
米家畫裏不分明到岸方知覿面迎莎草那妨泥滑刺¶
肩輿也教漫徐行¶
　　　雨齋¶
數武居然也到齋雨衣原是瓦為佳漎漎簷溜聲鳴裏¶
寫就新詩八首排¶
　　喜晴即事¶
<pb:KR2k0035_WYG_011-16a>¶
　昨曉¶
大安禮梵宇山衢快爽值晴明午炎¶
寢殿宴息適申刻遥峯薈蔚生遂霈甘霖宜稼穡更輝朝¶
　旭放光晶似兹時若利農務總沭¶
天恩豫¶
懿情¶
　　　六月朔日初伏¶
　三庚至後數(上/聲)初庚(世率以三伏謂三庚然亦有四十/日之伏者究以夏至後第三庚數)¶
<pb:KR2k0035_WYG_011-16b>¶
　(伏起之三/庚為是)朔旦巧逢月首并恰值片時飛陣雨更欣少¶
　刻凑佳晴東南雲歛溽蒸卷西北風吹颯爽迎畏慮翻¶
　因為慶慰(月朔及首伏最忌連隂/兹雨而即晴實叶農占)願同農父祝秋成¶
　　　熱¶
　炎官行時令合遍四天下豈於山莊中朱明乃獨捨耕¶
　懇日以廣長遂資乎夏(叶/)邇日頗劇熱伏中所宜者樾¶
　䕃風有爽廣厦歊無惹避暑處因多紈扇偶亦把層峯¶
　出大雲情知蒸雨灑¶
<pb:KR2k0035_WYG_011-17a>¶
　　雨(六月初/六日)¶
昨夜陣雨落而止今日油雲生未已過午遂看大雨行¶
□䨥忽傾三峽水嘗謂夏月五雨佳屈指正合其時矣¶
山田二麥收已畢禾&KR0927;怒生結穂始(初一初二日皆/有陣雨即晴)潤¶
根沃頴利農功羃嶺漲溪餘事耳此後惟益祝時若西¶
成尚遥念敢弛¶
　　濬溪¶
急雨千山過飛瀑萬峽落奔流挾沙石填溝更滿壑本¶
<pb:KR2k0035_WYG_011-17b>¶
來有細流漲退翻致涸園吏宿所習荷鍤争剷削仍舊¶
貫有止清溪復繹絡奬勞例有賜較庶民攻樂小務亦¶
厪其要政敢漠若¶
　　御門引見月官因成什¶
近年因避暑五月即啟蹕山莊駐過秋為日頗久致閣¶
報按期發無虞廢庶事惟是吏兵部月有引見吏雜職¶
司細務代閱原可俾(駐蹕山莊數月所有銓選人員文/職之佐雜武職之䕶軍校驍騎校)¶
(等官即命留京/王大臣驗看)印官董要郡賢否應親視(文官知縣以/上武員守備)¶
<pb:KR2k0035_WYG_011-18a>¶
(以上職任較重因令吏兵兩部堂官每/月各輪一人帶至山莊引見以昭詳慎)雖然戒皮相十¶
可八九識(叶更月選各員就其缺之繁簡人之能否量/為  調雖甄核於奏對之時𩔖乎皮相而人)¶
(材大概差無遁形自臨御至今四/十一年簡閲已多亦頗十中八九)因令來引見量材使¶
以器獨是跋山川未免勞路費先事有恒言後祿思精¶
義¶
　　雨(六月十/二日)¶
昨有溽炎實異常情期蒸雨變新凉雲衣傍午鋪霕□¶
雷鼔驅霖灑霈霶先盡熇㷥如有意落來颯爽快無央¶
<pb:KR2k0035_WYG_011-18b>¶
既霑便冀時晴好庶得農功萬寳償¶
　　題和闐玉寒山千尺雪圖¶
千尺雪今凡有四(千尺雪在蘇州寒山辛未南巡曽題/詩紀勝並於西苑熱河盤山各倣其)¶
(制為之寫圖凡/四每處弆四卷)精璆兹獨寫寒山宧光數典真無忝裴¶
楷稱名似可刪¶
　　晩晴落照¶
絮雲歸東南斜日戀西北右嶺漸鋪隂左峯益朗色朗¶
色翻湖光上下連金碧㸃綴紅荷花此景畫難得¶
<pb:KR2k0035_WYG_011-19a>¶
難得者快晴廓落碧宇明樹葉爛金片含風峭凉生披¶
來欲添衣身爽神亦清昨朝熱忽忘誰曾有恒情¶
恒情惟在農較量甚農夫艱雨即慮他恐潦每愁吾渥¶
&KR1204;而忮霽似此誠希乎心恬境逾佳可以泛澄湖¶
澄湖漾蘭船夕靄㪚餘暑廣寒與徘徊玉塞與延佇麋¶
鹿近碕岸箴疵遨烟渚即景思重華聞善莫能禦¶
　　雨景四首¶
　　　雨峯¶
<pb:KR2k0035_WYG_011-19b>¶
棼絲垂幕裹嶙峋石態林姿辨不真玉筍片時森作竹¶
徐看其色却為銀¶
　　　雨湖¶
岸脣增漲祇須臾接上鋪平大小珠試看波瀾呈塞水¶
曾何分寸讓明湖¶
　　　雨荷¶
敖漢(讀作平聲出荷花移藕植此見詩/    皇祖避暑山莊三十六景)移植此芙蕖緑¶
葉紅葩雨裹舒論異潛夫誇格物錦江濯錦樂生魚¶
<pb:KR2k0035_WYG_011-20a>¶
　　　雨蛩¶
不見聞聲草岸隈蠕蠕脇濕鼓猶催摛毫非擬歐陽賦¶
秋信傳來有是哉¶
　　喜晴¶
今晨&KR1204;雨而無雷意謂連隂其然哉時行三庚庸可避¶
究希快霽為徘徊幸看僧㡌峯明露果符厥兆真愜懷¶
(僧㡌峯雲開則雨/速霽兹果符其占)乍霏細㸃復乍止過午遂見徂雲開¶
慰因禾&KR0927;得長(上/聲)遂山林餘事資吟裁¶
<pb:KR2k0035_WYG_011-20b>¶
　　留京王大臣等奏雨晹應時詩以誌慰¶
麥収以後雨晹時高下田苗莫不滋隔數日常逢渥&KR1204;¶
霑優膏便放晴曦岩關内外曾無異京國東西亦若斯¶
屈指秋成月餘近敢因慶慰懈䖍寅¶
　　雨(六月廿/一日)¶
夏雨無雷勢定長棼絲今曉亟悠掦三朝已閲資晅曬¶
半日猶欣非霈霶未末申初漸開霽天中雲際露晶陽¶
因思患得必患失在我斯言却不妨¶
<pb:KR2k0035_WYG_011-21a>¶
　　晩霞¶
徂雲㪚未净夕日烘為霞晩晴知已定農諺喜兆嘉(諺/云)¶
(晩晴十八日/最利農功)閃葉動高樹翻背看歸鴉碧天光照迥翠¶
巘隂落斜煩緒一以澄所欣在田家京畿如斯否復因¶
繾念遐¶
　　即事¶
心厪各省在農田水旱形先俾速傳(各省晴雨水旱情/形令各督撫随時)¶
(奏/報)已幸邊方兹定武益思休養為祈年率稱晹雨值時¶
<pb:KR2k0035_WYG_011-21b>¶
若可卜稻禾逢嵗焉(今嵗京畿及關外雨水極為調匀/其餘南北各省以及雲貴閩粤並)¶
(奏報晴雨應時/秋成可期豐稔)獨繾甘凉將被暵(先據署甘督畢沅等/奏甘肅臯蘭等廿九)¶
(州縣春夏缺雨五月下旬雖有雨而未能霑足高原禾/漸萎黄其被霜被雹之處亦以得雨較遲邊地早寒艱)¶
(於補種因勅勒爾謹回任後善籌賑恤就各省通計甘/肅雖一隅偏灾然地瘠民貧深為厪念並詢該督如賑)¶
(欵不敷即於甘省截存川餉内酌撥備用務期/灾黎均霑實惠不肯令地方官為無米之炊也)一隅失¶
所亦徨然¶
　　立秋(六月廿/四日)¶
秋月先七日秋風入幾分琯中常運律臺上又觀雲素¶
<pb:KR2k0035_WYG_011-22a>¶
扇迎凉置生衣嬾夕薫農占小雨告(農政全書云立秋/日小雨吉今日早)¶
(間微雨晡後復廉纎霏灑定叶農/占然究望随即開晴當更佳耳)畢竟望晴殷¶
　　喜晴¶
昨夜廉纎雨拂枕淅瀝聲歴夏幸時若顒望萬寳成晴¶
知非&KR1204;&KR1204;慮過甚怦怦因思武功定事簡山莊清有此¶
不滿意亦可戒驕盈世間欣戚輪誰能長享亨今朝秋¶
甲子所關綦要誠詰旦雨即止逮辰雲遂征須臾日色¶
露卓午乃朗晴額手為農慶潤晅允得平雖然時尚遥¶
<pb:KR2k0035_WYG_011-22b>¶
吾懷猶屛營¶
　　雨(六月廿/八日)¶
秋後晴三日(立秋日微雨遂晴/至今隔三日矣)朝來棼細絲時疏時復¶
宻半慰半猶疑究以霽為好恐成霖弗宜農夫勤較量¶
我更覺過之¶
　　晩晴¶
傍午雨已細逮申雲遂徂斜陽在晩樹爽氣拂氷㡡稼¶
穡消愁慮縹緗伴静娯繼兹祝時若兹敢滿言乎¶
<pb:KR2k0035_WYG_011-23a>¶
　　　即事¶
　立秋秋孟朔皆逢雨即晴幸弗致霪霖暴以秋陽晶邇¶
　日率陣雨旋霽浮雲征時若有如斯或可期西成今曉¶
　更爽凉秋象益分明築場尚遙哉䖍鞏戒滿盈¶
　　　七夕喜晴¶
　陣雨過三日朝晴喜景暄真堪曝犢鼻豈必洗車轅幸¶
　在祈年野歡生乞巧軒銀河一宇内玉塞渡天孫¶
　　　題宋硯¶
<pb:KR2k0035_WYG_011-23b>¶
　物殊顯晦各有時晦蔵顯出誰使其穆然宋硯古色披¶
　猶是老坑出端溪蘭亭圖畫前序詞精鐫四面筆法奇¶
　宣和紹興璽識遺後有米芾小印旋或即顛翁手所為¶
　山莊㪚置今見之是誠寳也逾珣琪康熈舊册還可稽¶
　綈几曾用供¶
臨池弗愛彛鼎惟愛斯崇文並與示儉垂生敬生愧心自¶
　知¶
　　夜雨(七月初/十日)¶
<pb:KR2k0035_WYG_011-24a>¶
暑處更伏盡婪熱理合然蒸雲為夜雨欹枕聽簷泉紗¶
帷涼頓生白蔵有神權快晴閲四日欣此潤山田¶
　　朝晴¶
雖雨不為多究願晴為好朝來碧天浄雲㪚秋晹皎披¶
衣欲裝棉澄景對西顥額手慶農民庶可登萬寳¶
　　即事¶
弗雨將十日邇來時爽凉金天空現碧寳稼色鋪黄克¶
已勤無逸勑幾敬不遑暇餘校四庫(由驛按日逓四庫/全書至暇則校之)¶
<pb:KR2k0035_WYG_011-24b>¶
詎止豫山莊¶
　　雨(七月廿/一日)¶
禾&KR0927;資晹曝菜蕎藉雨滋細霏霑二寸快霽&KR0098;稱時溪¶
水白增瀑山楓紅染枝籌農將玩景恰覺總相宜¶
　　雨(八月初/七日)¶
半月有餘晴宜晹萬寳成細霖時作止終日甚凄清落¶
葉飄含濕長溪漲絶聲不禁南望喜秋麥即堪耕¶
　　涼¶
<pb:KR2k0035_WYG_011-25a>¶
　玉塞例不失其權仲秋甫入似九月兼之過雨落山風¶
　曉庭凉氣侵毛髪未曾白露變為霜已有紅星漸染樾¶
　日復一日豈多時夏令炎敲忘以忽何處而弗厪民生¶
　豳風授衣念貧乏虞人來報鹿有聲節過吾將蒐蹕發¶
　　　月¶
　上弦行以過轉眼逮中秋圓體雖遲滿清光已漸流入¶
　壞增雅興騁望引遥眸去嵗此時景曾殊一瞬不¶
　　　中秋節即事¶
<pb:KR2k0035_WYG_011-25b>¶
　欣逢萬寶慶西成(今嵗畿輔及各省俱屬有秋督/撫奏報收成均在九分以上)逺自¶
　海隅近帝京真恱¶
懿顔對佳節合陳綺宴愜羣情光聯月宇䨲守影響徹雲¶
　璈鹿叶聲更勝去年今夕者免於燈下盼紅旌¶
　　　暖¶
　今年節比去年早今嵗暄猶去嵗同(去嵗木蘭中亦/逢熱曾有詩)一¶
　望連林尚餘緑纔看高樹間(去/聲)標紅靈山必雨况蒸溽¶
　(過海喇堪多遇/雨試之屢驗)武帳當秋喜暖融設果霏霖宜播麥願¶
<pb:KR2k0035_WYG_011-26a>¶
移此澤霈關中(關以内種秋麥關外則無以候寒也中/秋以後至今未雨頗為京畿望澤云)¶
　　小雨(九月初/二日)¶
小雨不成寸放圍難重(去/聲)收益軒諸部落誰識魏文侯¶
磬控原無礙吟哦亦有由京南接佳信(留京辦事王大/臣及順天府奏)¶
(報八月廿八日宻雨竟日約三寸餘於種麥極為有益/周元理亦奏良鄉涿州一帶及保定省城俱得雨三寸)¶
(各處已耕地畝約有十之六七今/雨後更得及時翻犁佈種秋麥)更喜利秋麰¶
　　雨(九月十/六日)¶
彌月闕廿澤殷殷望久懸雖云稔今嵗(今嵗畿輔秋收/計九分有餘惟)¶
<pb:KR2k0035_WYG_011-26b>¶
(關外八月以後秋雨畧闕雖近京及畿輔約有三寸餘/雨終欠十分優渥今霜降甫過得此甘澍應可及時播)¶
(種秋/麥矣)預以計來年過午看雲聚入宵欣雨綿階甎已積¶
水簷瓦尚鳴泉侵帳涼何礙披衾喜不眠立冬遲十日¶
播麥想應全¶
　　曉行¶
行宮曉霽唘征鞭山路奚妨作濘連欲駐應遲一日矣¶
言旋寧順衆情焉輿儓盼站都無覺牲畜奔波亦可憐¶
嵔㠑高峯多積雪慿添新景入吟篇¶
<pb:KR2k0035_WYG_011-27a>¶
　¶
　¶
　¶
　¶
　¶
　¶
　¶
　¶
<pb:KR2k0035_WYG_011-27b>¶
　¶
　¶
　¶
　¶
　¶
　¶
　¶
欽定熱河志卷十一¶
