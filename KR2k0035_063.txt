# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:16.436543
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷六十三
<pb:KR2k0035_WYG_063-1a>¶
欽定四庫全書¶
欽定熱河志卷六十三¶
　建置沿革九¶
　　眀¶
<pb:KR2k0035_WYG_063-2a>¶
¶
<pb:KR2k0035_WYG_063-3a>¶
　明¶
　　眀初屬北平府尋改屬北平行都司為大寧衛新¶
　　城衛富峪衛㑹州衛全寧衛營州衛興州衛地今¶
　　承徳府本地灤平縣豐寧縣為興州左右中前後¶
　　五衛及宜興守禦千户所地豐寧縣西北境兼得¶
　　開平衛地平泉州為大寧新城富峪㑹州四衛及¶
　　寛河守禦千户所地赤峯縣為全寜衛地南境為¶
　　大寧衛地建昌縣朝陽縣為營州左右中前後五¶
<pb:KR2k0035_WYG_063-3b>¶
　　衛地朝陽縣東兼得大寧衛地後俱廢¶
　　　按眀實録洪武三年七月辛夘以古北口山外¶
　　　興州雲州𨽻北平府四年罷山後諸州徒其民¶
　　　於山南眀史未詳乃史家之漏以實録為據知¶
　　　眀初尚仍元時州縣之制也但不乆旋罷其併¶
　　　省之跡遂不可考耳¶
　　明史地理志北平行都指揮使司本大寧都指揮¶
　　使司洪武二十年九月置(治大/寜衛)二十一年七月更¶
<pb:KR2k0035_WYG_063-4a>¶
　　名永樂元年三月復故名僑治保定府而其地遂¶
　　虚西南距北平布政司八百里¶
　　大寧衛(元大寧路治大定/縣屬遼陽行省)洪武十三年為府屬北¶
　　平布政司尋廢二十年八月置衛九月分置左右¶
　　中三衛尋又置前後二衛二十八年四月改左右¶
　　後三衛為營州左右中三䕶衛永樂元年二月省¶
　　又徙中前二衛於京師直𨽻後軍都督府(洪武二/十四年)¶
　　(四月寧王府建於此永樂元年遷於江西南昌南/有土河東南有大鹻塲東北有惠和縣又有武平)¶
<pb:KR2k0035_WYG_063-4b>¶
　　(縣東有和衆縣元俱屬/大寧路洪武中俱廢)¶
　　　按大寧衛治即元大寧路大定縣治復兼有元¶
　　　時惠和縣武平縣及和衆縣境當為今平泉州¶
　　　屬喀喇沁扎薩克公旗喀喇沁右翼旗及赤峯¶
　　　縣南境地又迤東北至建昌朝陽縣屬敖漢奈¶
　　　曼旗迤東至朝陽縣屬喀喇沁左翼旗地方輿¶
　　　紀要謂大寧衛東至泰寧夷衛七百里南至永¶
　　　平府邊四百五十里西南至喜峯口邊四百八¶
<pb:KR2k0035_WYG_063-5a>¶
　　　十里西至開平衛四百三十里自衛至京師八¶
　　　百里葢營州興州諸衛皆統於大寧都司也¶
　　新城衛洪武二十年九月置永樂元年廢距行都¶
　　司六十里¶
　　　按新城即今之黒城在大寧城之西南為今平¶
　　　泉州屬喀喇沁扎薩克公旗地¶
　　富峪衛本富峪守禦千户所洪武二十二年二月¶
　　置二十四年五月改為衛永樂元年二月徙置京¶
<pb:KR2k0035_WYG_063-5b>¶
　　師直𨽻後軍都督府距行都司一百二十里¶
　　　按富峪衛在新城之西南為今平泉州屬喀喇¶
　　　沁扎薩克公旗南境地¶
　　㑹州衛洪武二十年九月置永樂元年廢(南有冷/嶺西北)¶
　　(有馬盂山廣袤千里土河之源出/焉下流合於潢河又南入於遼水)¶
　　　按㑹州衛在富峪城之西南為今平泉州境(在/州)¶
　　　(治南二/十里)馬盂山廣袤千里乃史志之誤(詳見/山門)¶
　　全寧衛(元全寧路直/𨽻中書省)洪武中廢二十二年四月置¶
<pb:KR2k0035_WYG_063-6a>¶
　　衛永樂元年廢(有潢河又/有黒龍江)西南距行都司二百(原/本)¶
　　(缺/)里¶
　　　按全寧衛在大寧衛之北即元之全寧路在魯¶
　　　王分地中者在今赤峯縣北巴林旗境志稱衛¶
　　　西南距行都司二百里以外地有潢河潢河經¶
　　　流赤峯縣翁牛特旗境方位相合所云黒龍江¶
　　　當即巴林旗境之黒河耳¶
　　營州左屯衛洪武二十六年二月置永樂元年三¶
<pb:KR2k0035_WYG_063-6b>¶
　　月徙治順義縣屬大寧都司(南有/塔山)¶
　　　按塔山今在土黙特左翼旗之東南是營州左¶
　　　衛為今朝陽縣屬土黙特左翼旗地¶
　　營州右屯衛(元建州屬/大寧路)洪武中州廢二十六年二¶
　　月置此衛永樂元年三月徙治薊州屬大寧都司¶
　　西北距行都司四百里¶
　　　按營州右衛即元建州為今朝陽縣屬土黙特¶
　　　右翼旗西南境地¶
<pb:KR2k0035_WYG_063-7a>¶
　　營州中屯衛(元龍山縣/屬大寜路)洪武中縣廢二十六年二¶
　　月置此衛永樂元年三月徙治平谷縣西屬大寧¶
　　都司(南有/榆河)¶
　　　按營州中衛即元龍山縣為今建昌縣屬喀喇¶
　　　沁左翼旗南境地¶
　　營州前屯衛(元興州屬/上都路)洪武三年七月屬北平府¶
　　五年七月廢二十六年置此衛永樂元年三月徙¶
　　治香河縣屬大寧都司(西有新開嶺南有老河源/出馬盂山流經此又經行)¶
<pb:KR2k0035_WYG_063-7b>¶
　　(都司城東東北入於潢河西南有興安/縣元屬興州順帝後至元五年四月廢)¶
　　　按眀營州諸衛於元時為興中州地屬大寧路¶
　　　其興州五衛則為元興州地屬上都路是興中¶
　　　州之與興州一在今朝陽縣一在今灤平縣相¶
　　　距甚逺眀地理志於營州前衛下注元興州都¶
　　　路者誤也至老河經流之地自當在大寧衛新¶
　　　城衛境與營州無渉而去興州亦甚逺並誤又¶
　　　志於大寧衛㑹州衛下俱注有土河而於營州¶
<pb:KR2k0035_WYG_063-8a>¶
　　　前衛下别注有老河亦未知土河與老河本為¶
　　　一水耳¶
　　營州後屯衛洪武二十五年八月置永樂元年三月¶
　　徙治三河縣屬大寧都司¶
　　　按明志於營州五衛俱未詳距行都司之道里¶
　　　營州本以興州故城得名而左右中諸衛無即¶
　　　治營州故城者明太祖實録洪武二十五年八¶
　　　月庚申置營州後屯衛二十六年二月壬辰置¶
<pb:KR2k0035_WYG_063-8b>¶
　　　營州中前左右四屯衛後衛獨最先置者疑其¶
　　　即治興中州城也¶
　　興州左屯衛洪武中置永樂元年二月徙治玉田¶
　　縣直𨽻後軍都督府¶
　　興州右屯衛洪武中置永樂元年二月徙治遷安¶
　　縣直𨽻後軍都督府¶
　　興州中屯衛洪武中置永樂元年二月徙治良鄉¶
　　縣直𨽻後軍都督府¶
<pb:KR2k0035_WYG_063-9a>¶
　　興州前屯衛洪武中置永樂元年二月徙治豐潤¶
　　縣直𨽻後軍都督府¶
　　興州後屯衛洪武中置永樂元年二月徙治三河¶
　　縣直𨽻後軍都督府¶
　　寛河守禦千户所洪武二十二年二月置永樂元¶
　　年二月徙治遵化縣仍屬大寧都司又僑置寛河¶
　　衛於京師直𨽻後軍都督府(東南有寛河一名豹/河下流經遷安縣西)¶
　　(北又東合/於灤河)¶
<pb:KR2k0035_WYG_063-9b>¶
　　　按寛河即今之寛城在㑹州城之南今平泉州¶
　　　南境地¶
　　宜興守禦千户所(元宜興縣屬興州致和/元年八月升為宜興州)洪武二¶
　　年兼置衛屬永平府三年三月屬北平府六月改¶
　　衛為守禦千户所五年七月州廢存所永樂元年¶
　　所廢¶
　　　按宜興所即宜興州在今灤平縣境其興州五¶
　　　衛道里未詳大約兼有今承徳府本境及灤平¶
<pb:KR2k0035_WYG_063-10a>¶
　　　縣豐寧縣地其西北為開平衛即元之上都路¶
　　　洪武二年為府屬北平行省尋廢州置衛屬北¶
　　　平都司永樂元年二月徙衛治京師直𨽻後軍¶
　　　都督府四年二月還舊治宣徳五年遷治獨石¶
　　　堡改屬萬全都司而令兵分班哨備於此後廢¶
　　　又有開平左右中前後五衛於洪武二十九年¶
　　　置永樂元年廢並在今多倫諾爾㕔界今豐寧¶
　　　縣之西北境亦開平衛地也¶
<pb:KR2k0035_WYG_063-10b>¶
　　後為諾音(舊作朶顔/今改正)衛及泰寧衛地¶
　　今承徳府本境灤平縣豐寧縣平泉州建昌縣為¶
　　諾音衛地朝陽縣為泰寧衛地¶
　　明史地理志景泰四年(明實録/作元年)泰寧等三衛乞居¶
　　大寧廢城不許令去塞外二百里居住天順後遂¶
　　入於三衛外國諾音𫝊諾音福餘泰寧髙皇帝所¶
　　置三衛地也自大寧前抵喜峯口近宣府曰諾音¶
　　自錦義厯廣寧至遼河曰泰寧自黄泥窪逾□陽¶
<pb:KR2k0035_WYG_063-11a>¶
　　鐵嶺至開原曰福餘獨諾音地險而强乆之皆叛¶
　　去成祖從燕起靖難厚賂三衛説之來遂擁寧王¶
　　西入闗成祖復選其三千人為竒兵從戰天下既¶
　　定徙寧王南昌徙行都司於保定遂盡割大寧地¶
　　畀三衛以償前勞¶
　　昌平山水記大寧初設未有民人但立一十六衛¶
　　自燕府拔之而南遂為空城及轉戰三年始下南¶
　　京而大寧已棄之後不能復置因徙衛於山南而¶
<pb:KR2k0035_WYG_063-11b>¶
　　以其地畀烏梁海¶
　　　按三衛分界惟諾音泰寧二衛屬今承徳府全¶
　　　境地王世貞三衛志以為分界定於太祖二十¶
　　　二年鄭曉吾學編以為定於永樂元年眀史諾¶
　　　音傳從世貞説然當太祖二十二年正分置大¶
　　　寧諸衛之時諾音三衛安得襍出其地即以為¶
　　　定於永樂元年者亦有未的考眀實録永樂元¶
　　　年十一月命新昌伯唐雲領軍自小興州大興¶
<pb:KR2k0035_WYG_063-12a>¶
　　　州東接牛嶺㑹州塔山龍山諸處屯種北勿出¶
　　　㑹州西勿過千户寨又永樂十九年十一月命¶
　　　邊將置邏騎營於古北口北神樹之地是其時¶
　　　開平以東興州以北二三百里猶為内地三衛¶
　　　之界安得西近宣府宣徳三年邊將奏烏梁海¶
　　　(舊作兀良/哈今改正)入大寧經㑹州將及寛河景泰元年¶
　　　三衛乞居大寧廢城不許今近邊二百里外住¶
　　　牧曰入曰乞是其時故大寧城猶為邊外隙地¶
<pb:KR2k0035_WYG_063-12b>¶
　　　三衛之界安得南抵喜峯今以諸書參考之據¶
　　　吾學編方輿紀要載洪武二十二年分烏梁海¶
　　　為三衛於潢河之北曰福餘曰諾音曰泰寧是¶
　　　三衛之治其地皆在潢河北也終洪武之世未¶
　　　嘗内徙洪武時大寧衛北尚有全寧衛自全寧¶
　　　衛北始為諾音三衛其時邊外諸衛總𨽻北平¶
　　　行都司大寧特行都司所治之地耳永樂元年¶
　　　三月始割大寧衛地以畀三衛大約即其近三¶
<pb:KR2k0035_WYG_063-13a>¶
　　　衛之地割以與之曰割大寧衛地者其故城尚¶
　　　未割特徙衛之後棄為空城故景泰時三衛乞¶
　　　此城而未許也至大寧城南更非其地其建庭¶
　　　處仍在潢河北英宗實録稱正統九年討三衛¶
　　　經大小興州過神樹破之於全寧及虎頭山可¶
　　　証也景泰後令去塞外二百里居住始更徙而¶
　　　南考故大寧城距邊四百五十里新城距邊三¶
　　　百九十里其時已令近邊二百里猶不能居大¶
<pb:KR2k0035_WYG_063-13b>¶
　　　寧廢城是邊外甌脱地尚逺自中葉以後形勢¶
　　　日蹙邊墻以外視如敵國大寧諸衛始盡為三¶
　　　衛所有吾學編載嘉靖十一年巡撫王大用欲¶
　　　通諾音與厚賂城其霧靈山不果霧靈山在馬¶
　　　蘭闗外遵化州界上是其城南抵長城矣明史¶
　　　據世貞之説以後來之疆域為最初之版圖未¶
　　　為核實因詳辯之如此¶
欽定熱河志卷六十三¶
