# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.891864
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷三十七
<pb:KR2k0035_WYG_037-1a>¶
欽定四庫全書¶
欽定熱河志卷三十七¶
　行宫十三¶
　　觀瀑亭¶
　　食蔗居¶
<pb:KR2k0035_WYG_037-2a>¶
¶
<pb:KR2k0035_WYG_037-3a>¶
　　　觀瀑亭山莊崖館雲阿深林穹谷咸以瀑流增¶
　　　勝實者其聲空者其色及泝流窮源則乳竇穿空¶
　　　雲根吐溜瓊簾懸注泉立峯飛搆亭山麓¶
聖祖御題額曰觀瀑㳟繹¶
　御詩以觀括聴從色覔聲所謂目謀耳謀心謀神謀者¶
　　　一以貫之觀之時義大矣山半有亭¶
　御書瀑源二字由是再陟則笠雲亭倚空側立如溟濛¶
　　　烟雨青笠伊紏也¶
<pb:KR2k0035_WYG_037-3b>¶
　御製詩¶
　　　觀瀑(癸亥/)¶
　天籟豈徒風地籟無過此松篁不敢鳴琴筑那堪比清¶
　聴既云暢塵心一以洗却似南華仙萬物歸秋水¶
　瀑泉相問答各唱于喁聲跳珠出浦圓垂虹掛川晴飛¶
　鳴集鸂&KR0529;躍戯濳鼯鼪佳景擬圖畫圖畫豈天成¶
　誰將洗頭盆從空輕拄倒懸崖界翠屏赴壑梳文藻因¶
　心悟色形入耳蠲煩惱對此娯清暇静理恣探討¶
<pb:KR2k0035_WYG_037-4a>¶
危亭架波上波影&KR0222;文檐颯㳫誠可聴澄澈亦足欣濺¶
衣借微風飲鹿當夜蟾分明洞天路只隔水晶簾¶
　　雨中對瀑(乙丑/)¶
塞山作雲雲滿空蒸為靈雨飛濛濛雨師谷神豈有柄¶
誰實司之造化功早稼益實晩苗秀高原下隰均芁茂¶
最是呼鷹牧馬場至今猶識耕耘候喜雨歌餘知雨奇¶
耳□目眎無不宜就中對瀑擅佳趣妙色真聲兼占之¶
飛泉得雨聲愈壯驟雨飛泉色相向渾似水晶宫裏遊¶
<pb:KR2k0035_WYG_037-4b>¶
即之轉離為想像¶
　　聴瀑再作¶
虚亭對懸厓珠簾垂我戸到此輒坐忘泉石誠太古天¶
公助佳景霏以清秋雨摩詰畫不得成連未及譜誰能¶
悟真聲共汝以耳覩¶
　　雨中對瀑之作¶
膩雲四合傍峯低借助飛泉繡壁西可是山靈人解意¶
每教秋雨凑詩題(前年駐此亦有/雨中聴瀑詩)琴音上下聴來合雪¶
<pb:KR2k0035_WYG_037-5a>¶
色繽紛望裏迷石鼎烹雲纔片刻即看新水漲前溪¶
色色聲聲總淡如悠游而眺静聴諸不經意作吟無盡¶
恍可人懐會有餘跳沬錦鱗依石岸飲泉蒼鹿下林閭¶
賞觀㡳事登廬阜妙䖏當前實起予¶
　　聴瀑(己巳/)¶
雨後來聴瀑淙淙響益繁大都得之耳惟此不為喧赴¶
澗來鳴鹿攀林飲渇猿山中足佳趣難與俗人言¶
　　聴瀑(辛未/)¶
<pb:KR2k0035_WYG_037-5b>¶
濺瀑落巖鳴清機愜静聲寒垂一條玉虹掣九秋晴亂¶
㸃侵危石澄光襲敞楹寒山千尺雪假藉若為名¶
　　瀑布¶
繡屏開紫翠珠箔滴琤琮不舍赴川勢難尋出竇蹤光¶
争晴雪落聲帶晩煙㫪可飲(去/聲)書牌鹿每於松下逢¶
　　對瀑(壬申/)¶
漫數香罏復吕梁紳垂萬仞闢鴻荒侈聲嫌柞弇聲鬱¶
玉色猶温雪色涼無間斷惟赴谿勃有形容亦隠煙光¶
<pb:KR2k0035_WYG_037-6a>¶
詩人南國多雕繢仙境伊誰合品詳¶
　　聴瀑(癸酉/)¶
瀑聲常認雨雨裏瀑偏奇纔識空摹擬不如真者宜¶
煙絲及珠㸃離奇互上下寄語倪黄流此景若為寫¶
　　聴瀑(癸酉/)¶
謂當雨裏無過矣可識晴來更恰然白界翠屏迂緩畫¶
律和聲瑟沅湘絃秋心宛在水精域煙色遥開玉塞天¶
今日始知謫仙句妙因霽後對前川¶
<pb:KR2k0035_WYG_037-6b>¶
　　觀瀑¶
虚亭搆沙渚懸流落石激奚啻供耳謀實堪恱目撃繽¶
紛濺磯迸斷續盈科滴似張匡廬圖誰面少室壁今朝¶
大快意覩近勝聴逖¶
　　對瀑(甲戌/)¶
虚亭臨崎岸&KR2428;濈落深流千澗初過雨四牕颯似秋花¶
香紅錦亂樹宻緑雲稠欣遇多殊狀新題觸興投¶
　　觀瀑(乙亥/)¶
<pb:KR2k0035_WYG_037-7a>¶
　耳聞所弗及目視皆能窮所以般若諦眼冠(去/聲)六識中¶
　虚亭懸¶
睿藻¶
聖意契禪宗偶來閲清暇坐對飛銀龍淪漣並激湱錯落¶
　皆真空詎惟聴何有乃至觀亦忘(叶/)勒句鄰昔題會心¶
　復不同¶
　　　雨中觀瀑(丙子/)¶
　湧翠巖邉水閣宜清秋雨共瀑簾垂澄觀契妙恰於此¶
<pb:KR2k0035_WYG_037-7b>¶
　摛藻成吟又一時㸃滴難分光上下溟濛一合相然宜¶
　是聲是色是空寂今昔何須每繋思¶
　　　雨中觀瀑(丁丑/)¶
　懸溜石林表天然大壑叢落來不離即接上祗空濛聲¶
　色歸真静襟懐冺異同靈源定何處左右白雲中¶
　　　聴瀑二首(戊寅/)¶
　振鷺飛泉落野灘閒亭有暇每觀瀾世間無物可形&KR0250;¶
　滿耳仙韶滿目寒¶
<pb:KR2k0035_WYG_037-8a>¶
　西壁懸流也自奇東來野水滙成池南人只道邉闗苦¶
　北地何曾知合詩¶
　　　觀瀑(己夘/)¶
　非聲亦非色宜視復宜聴一道界開白兩峯相對青濺¶
　崖猶磊落滙浦自清泠何異臨川上¶
堯思即孔庭¶
　　　瀑源¶
　瀑簾常目前瀑源久心孔會須一窮探散步循巃嵸石¶
<pb:KR2k0035_WYG_037-8b>¶
　棧左右移木彴鎖其隴如此經千曲上皆翠雲籠(叶/)疏隙¶
　時見天坐井觀同覂崥崹平轉&KR0201;嶊崣擴復攏歴爾許剏¶
　見乃得天池滃鍾乳出縫罅棘蔓或閼壅闗鬲稍疏治放¶
　乎流益&KR0837;掃苔坐俯澄弄影浮雲動乃悟地中行自下視¶
　如聳居高詎忘卑獲奇在賈勇香罏三千尺亦自足底湧¶
　　　　對瀑(庚辰/)¶
　昨夜秋雨飛千山湢湱颯沓喧岡巒隔牕簷溜已落瀑¶
　真瀑翻在想像間今朝快霽澄浮煙是聲皆寂惟瀑懸¶
<pb:KR2k0035_WYG_037-9a>¶
　乃知幻者有作歇何如真者恒當前我每對瀑率得句¶
　欣茲會心有别趣四柱虚亭百尺崖讓他常住無來去¶
　　　對瀑六韻¶
　飛瀑我常對所欣對以冬挂來氷筯簇流處氣機濃從¶
　識根源逺不遷節令逢微聞聲颯沓畧戢勢㳙淙落磵¶
　鹿猜飲入池魚罷喁洗頭宜玉女應律逮黄鐘¶
　　　觀瀑(辛巳/)¶
　虚榭又來憑飛泉恰絶勝喧於聞處寂素與望中&KR0697;六¶
<pb:KR2k0035_WYG_037-9b>¶
　律渾非樂一條都是氷自詩自成和差免誚徐凝¶
　　　對瀑(壬午/)¶
　對瀑嵗有吟今秋尚闕寫憑欄眄振鷺落落凌空下潦¶
　盡沙灘露流壯石峽瀉有本與無本於斯可悟也適從¶
　瀑源來足底涓涓者¶
　　　觀瀑(癸未/)¶
　瀑於聲為聴瀑於色為觀不曰聴曰觀其義何所安¶
聖意引未發從得窺一端觀音有大士聴色無耳官是觀¶
<pb:KR2k0035_WYG_037-10a>¶
可括聼聲中覓色難垂巖活活者滿目鳴氷寒¶
　　對瀑(癸未/)¶
明知源在處引逺頓殊觀訝似從空落聲猶帶樹端其¶
喧皆至寂既聴復宜看底識秋來對音中增峭寒¶
　　題瀑源亭子(癸未/)¶
山中此瀑源乳竇注潺湲自逺梯巖引從空劈峽奔亭¶
無心可洗今與古休論高謝康王谷千秋嘖有言¶
　　雨中觀瀑(甲申/)¶
<pb:KR2k0035_WYG_037-10b>¶
隨山疏咉咽瀉澗垂幡纚何時不宜觀最宜觀雨裏□¶
□與淙淙色色聲聲美接上疑有根落下復無底一合¶
相清真那可以言擬¶
　　觀瀑(乙酉/)¶
耳目皆心官宜聴者自合宜觀又曰百聞曾弗如一見¶
所以六根惟眼居耳前是則觀瀑之語具深義豈徒偶¶
爾徴言詮嶤峯快霽生紫煙千尺飛瀑當秋懸晶光上¶
下㴸網水坐令神心濾滌毛髪寒徘徊著語那可著不¶
<pb:KR2k0035_WYG_037-11a>¶
空色界還忘看¶
　　對瀑(丙戌/)¶
一年一對瀑對瀑必成吟興自番番異聲因落落斟宜¶
晴亦宜雨非石復非金設使伶倫叶犂然中(去/聲)八音¶
　　觀瀑二首(丁亥/)¶
激謞出峽落偏幡水樂八音會以繁却是耳根輸眼界¶
適從峽上見其源¶
源頭纔見細涓涓落脚旋看萬弩懸不以耳聴以心會¶
<pb:KR2k0035_WYG_037-11b>¶
畧從家語識真詮¶
　　觀瀑(戊子/)¶
瀎潏擘澗垂飛虹響鍧渒□金石同是聲是色非聲色¶
觀瀑即以為觀空直注旁濺勢未巳咫尺亦須論萬里¶
却悟適從瀑源來一線細流潺足底¶
　　觀瀑二首(己丑/)¶
盈科後進本無争激作飛流便怒鳴偶此憑欄心有會¶
大都物貴得其平¶
<pb:KR2k0035_WYG_037-12a>¶
秋風八月葉微黄不獨臨流始覺凉設使横琴膝上寫¶
居然音亦中宫啇¶
　　瀑源(壬辰/)¶
淙淙足底濆(上/聲)輕絲注下丈餘成小池復㡬曲為落崖¶
瀑金人銘背意如斯¶
　　觀瀑¶
谷裏瀑源谷口瀑里餘髙下頓殊觀誰知曲注隨來者¶
砏汃飛成滿意寒¶
<pb:KR2k0035_WYG_037-12b>¶
謾説康王百丈懸迸流何處境非仙庚寅辛夘都闕詠¶
(是二年皆未/於此觀瀑)不可今年再置㫋¶
　　對瀑二首(癸巳/)¶
　幡練影随風颺上下鑑光與日明却是依然落崖水¶
今朝忽爾作秋聲¶
飛峽龍拏雪浪皚等閒應訝九天來瀑源適甫縁谷䧏¶
因識原淙脚㡳纔¶
　　觀瀑(甲午/)¶
<pb:KR2k0035_WYG_037-13a>¶
　曰觀曰聴義相生¶
聖藻題檐别寄情記得髫齡承¶
眷處至今不斷爾時聲¶
　觀以其形聴以音兩般雖異總由心設將心向瀑中覔¶
　逺矣失之何處尋¶
　　　觀瀑(乙未/)¶
　遙源引水來遇峽懸流落不言聴言觀¶
聖意别有託聴在音摐然觀於色澹若一動而一静是理¶
<pb:KR2k0035_WYG_037-13b>¶
　宜斟酌¶
　　　觀瀑(丙申/)¶
　屧步溪廊遂至亭垂流擘峽落溪渟高懸¶
聖藻曰觀瀑可識觀中即具聴¶
　石泉逺引石崖沿到此宛成尋丈懸都大世間驚耳目¶
　半因人力半天然¶
　　　觀瀑四首(己亥/)¶
　　　　晴瀑¶
<pb:KR2k0035_WYG_037-14a>¶
飛擘蒼崖落碧川晴齋忽看掛簷泉偶然憶得青蓮句¶
日照香爐生紫煙¶
　　　雨瀑¶
助得天龍噴雨絲相應律吕奏來宜漫云是水不洗水¶
合相試看接上時¶
　　　月瀑¶
輞水淪漣空不空玉輪相映正於東僧繇妙蹟石渠弆¶
(張僧繇夜月觀泉圖/為石渠寶笈上等)笑我無端亦畫中¶
<pb:KR2k0035_WYG_037-14b>¶
　　　風瀑¶
解添新爽濯婪炎便有微風亦不嫌飛㸃無過畧傍灑¶
那能掀起水晶簾¶
　　觀瀑(庚子/)¶
瀑聲宜聴&KR0250;宜觀聴在匉訇觀在瀾今日會心於孟氏¶
縱其横者溯雲端¶
錯落鏡中無定態淪漣網裏有恒聲邇來晴久畧望雨¶
認作九天嘉&KR1204;傾¶
<pb:KR2k0035_WYG_037-15a>¶
　　　觀瀑(壬寅/)¶
　聴逺觀為近耳目力各殊目官司色也耳官則聲乎逺¶
　聲雖早聞清濁本一模近色縱遲覩妍&KR0896;差弗誣以是¶
　較觀聴觀為親切夫聴言要觀行宣尼示良謨而吾於¶
　觀瀑仰緬¶
聖同符¶
　　　笠雲亭(癸巳/)¶
　虚亭因迥畧夷嵏千里塞山望不窮一片間雲飄若笠¶
<pb:KR2k0035_WYG_037-15b>¶
　副名端自勝吴中(寒山千尺雪之旁有笠亭儼然草笠/結緌太嫌著相茲則虚亭冠於山椒)¶
　(循其名而不襲其貌/差覺勝於呉下耳)¶
<pb:KR2k0035_WYG_037-16a>¶
¶
<pb:KR2k0035_WYG_037-17a>¶
　　食蔗居　聴瀑而尋其源縁山取徑繚繞數折乃¶
　　至食蔗居凡三楹松林峪之深境也未至十步不¶
　　見屋角及巖齋乍啟周覽徬徨則萬象森羅如臨¶
　　戸牖盖徑既幽迥地復髙敞奥如曠如轉深轉妙¶
題曰食蔗取其漸入佳境云爾左二楹額曰小許菴右¶
　　有亭曰倚翠東北山亭曰松巖¶
御製詩¶
　　題食蔗居(辛巳/)¶
<pb:KR2k0035_WYG_037-17b>¶
食蔗末益甘是居有若是石溪㡬轉遙巖逕百盤裏十¶
步不見屋見屋到尺咫攀磴坐南榮縱目在千里信馬¶
去秋得斷手今年矣三間與剏名萬象該精㫖此無警¶
句酬想乃無其理¶
　　再題食蔗居(辛巳/)¶
迴峯絶澗厯千盤精潔山居峭壁端身世蕭然滿秋意¶
大官休說有漿寒¶
面臨幽谷背層峯峯上蒼蒼多古松我故無心學仙者¶
<pb:KR2k0035_WYG_037-18a>¶
也疑佺羨此間逢¶
　　食蔗居(壬午/)¶
循流探谷源以漸入佳境得居名食蔗虎頭趣自領因¶
迥易為髙憑軒目堪騁紅紫萬嶂紛青松獨崇嶺品奇¶
託亦殊于于意為(去/聲)永¶
　　食蔗居(癸未/)¶
山居猶在瀑源上谷夐巖深颯似秋若謂無端秋令到¶
如何滿座翠隂流¶
<pb:KR2k0035_WYG_037-18b>¶
　　食蔗居(癸未/)¶
勅㡬既得暇問山亦當秋秋意方始來欸欸而猶猶有¶
風必含涼無巒弗抱幽經此凡㡬曲乃造巖之陬倚巖¶
數間屋望如緑樹頭穿樹拾級登又如坐虚舟耳目之¶
所食不竭與静謀寒擬玉壷冰彼漿更藉不¶
　　食蔗居(甲申/)¶
山莊居數日食蔗此初來一以暇少耳一以成久哉喜¶
新吾猶然厭舊人莫咍如言幽實幽能不片晌陪¶
<pb:KR2k0035_WYG_037-19a>¶
　　食蔗居(乙酉/)¶
小小山居藏委宛趣佳咀嚼正無窮空林行不見門徑¶
祇在峯遮崦邏中¶
　　食蔗居(丙戌/)¶
深谷窮其源既狹峯陡止頗如食甘蔗至末益最美巖¶
居有如是題名乃所以搆成四五年亦覺慣經矣山莊¶
到六日趂暇方來此然豈害致佳幽夐故爾爾¶
　　食蔗居(丁亥/)¶
<pb:KR2k0035_WYG_037-19b>¶
食蔗漸入佳自尾至於本山居有如是因委達源逺設¶
無攀陟勞安悉精微藴出幽得極豁攬遙幻若近詎惟¶
遊暢哉萬理堪斯準¶
　　食蔗居(戊子/)¶
幽居在深谷曲棧歴千盤雲林夾兩崖翠流青復攢肩¶
輿凡數息乃始造其端行亦覺㣲勞到則得所安為學¶
及莅政率可絜矩觀天風謖然落夕陽隠西巒襟袂爽¶
涼披如食蔗漿寒¶
<pb:KR2k0035_WYG_037-20a>¶
　　題食蔗居(己丑/)¶
一徑尋山岨千峯落夕陽棲巖原有屋問景可憑牀鴉¶
影背翻現蛩音脇鼔藏心神滿涼意奚用大官漿¶
　　食蔗居(辛夘/)¶
委宛藏山佳居因名食蔗尋鹿探&KR0444;深偶此憩巖榭既¶
狹復豁開誰能窮變化天花落石壁謖濤在松架衣袂¶
颯生涼漿寒底須借¶
　　食蔗居(壬辰/)¶
<pb:KR2k0035_WYG_037-20b>¶
㡬日駐山莊山居茲始到一慮輿人勞一待驛章告今¶
朝頗爽涼况已閲閣報乘暇此探奇取便因尋奥谷狹¶
源漸窮崖平屋堪造寛弗出十笏静實具千妙於此度¶
小年&KR0316;復知塵閙尋思所無逸未易從吾好¶
　　食蔗居(癸巳/)¶
言欲尋歸路碧山猶㡬重遵蹊䧏幽谷得室倚髙峰何¶
不可為憩依然似始逢隆中樹易長(上/聲)階下有喬松¶
　　食蔗居(甲午/)¶
<pb:KR2k0035_WYG_037-21a>¶
徑幽弗屢至居迥稱間憑月牖延眸望雲梯拾步登俯¶
臨極寥廓背峙尚崚嶒林際飄絲雨言歸亦恰應¶
　　食蔗居(乙未/)¶
言自西峪旋縁嶺可降諸山房棲翠㣲精小别一區憶¶
從剏得時顔曰食蔗居寓意取虎頭漸入佳境夫山莊¶
駐逾月今朝遊以初撫座試思義顧名了未殊¶
　　食蔗居(丙申/)¶
西峪晩言旋山居路左便問溪仍詰曲㩀榻小流連颯¶
<pb:KR2k0035_WYG_037-21b>¶
景宜今日隙隂憶去年每於末後至食蔗意存焉¶
　　食蔗居(己亥/)¶
犖嶨衆峯攢山居三架安來盤千澗曲到憩一壷寛味¶
固甘無盡景因静可觀壁題隔兩嵗其故欲言難¶
　　食蔗居(辛丑/)¶
居據巖谷最深䖏嶺環溪抱殊䆞窱今朝風日喜爽涼¶
便命肩輿試遊到既狹乃曠迥怡神得逸於勞俯而眺¶
林姿峯態報新秋景謐心澄惬觀妙設曰食蔗至末甘¶
<pb:KR2k0035_WYG_037-22a>¶
月餘始臨亦相肖¶
　　食蔗居(壬寅/)¶
將謂斯為最深矣(西北巖壑深&KR0201;庚辰秋信馬得之是/搆是居辛巳落成有食蔗末益甘之)¶
(句因以/名之)侵㝷西北更深探(秀起碧静諸堂皆成/於此後而更在西北)肩輿乘¶
興一偶到綴景問心多所慚尾美究欣窮處好漿寒頗¶
覺伏中堪回看碧静難尋静應讓山居為(去/聲)指南¶
　　小許菴(辛巳/)¶
食蔗居旁小許菴更難小矣大偏含擬於方寸猶為大¶
<pb:KR2k0035_WYG_037-22b>¶
可識名言總戱談¶
　　小許庵口號(壬午/)¶
十笏為庵静以便底從名象較言詮納來芥子應無數¶
何啻三千與大千¶
　　小許菴(癸未/)¶
物外為遊大小肩東坡見說記超然恰如秋景方稱稚¶
世界三千一氣全¶
　　小許菴(甲申/)¶
<pb:KR2k0035_WYG_037-23a>¶
兩間巖屋可稱菴虚受朝霞與夕嵐設向南華齊小大¶
須彌棗葉亦閒談¶
　　小許菴(丙戌/)¶
食蔗祇三間小許更減一聞之繋𫝊言君子退藏密方¶
寸能㡬何萬有於中出何當去安排斯焉養静謐¶
　　小許菴(丁亥/)¶
小許居然得號菴可知大亦此中含漆園苐二篇如讀¶
較量由來是戯談¶
<pb:KR2k0035_WYG_037-23b>¶
　　小許菴(戊子/)¶
芥子須彌幻變更髙談且置聴常評世間大者應無數¶
何一不從小許生¶
　　小許菴(己丑/)¶
山菴小許頗堪棲一過何曾此久稽設向其間論空色¶
是為楊葉止兒啼¶
　　小許菴(辛夘/)¶
涓涓水與星星火昬暮叩門有必資小許由來成大用¶
<pb:KR2k0035_WYG_037-24a>¶
使如菽粟正難之¶
　　小許庵(壬辰/)¶
剷削巉巖築小齋千奇萬變月牕排恰如真率王懷祖¶
勝得多多許自佳¶
　　小許菴(癸巳/)¶
每來必少坐松疏獨以小稱妙有餘試問世間云大者¶
誰能不自此權輿¶
　　小許菴(甲午/)¶
<pb:KR2k0035_WYG_037-24b>¶
四面好山一室青不嫌十笏為延停因思何大非由小¶
即境瞿然欹器銘¶
　　小許菴口號(乙未/)¶
小許寧云玩景徒瞿然别有會心殊試思萬事善與惡¶
孰弗因其小始乎¶
　　小許菴(丙申/)¶
松軒兩架俯巃嵸拾級迴廊宛轉通莫謂巖菴祇小許¶
開牕攬景亦無窮¶
<pb:KR2k0035_WYG_037-25a>¶
　　小許菴(己亥/)¶
昔來小許菴意每謂其大茲來小許菴意乃别有會大¶
含小固常小致大堪戒不必談禪理實宜味儒話儒話¶
古有之謹小慎微戒¶
　　小許菴口號(辛丑/)¶
小為萬姓總林林許以不知不識心此景唐虞世乃有¶
艱哉至矣惕而欽¶
　　小許菴(壬寅/)¶
<pb:KR2k0035_WYG_037-25b>¶
豈闗問景與探竒容膝以安静以宜行已立身如絜矩¶
慎㣲謹小亦應思¶
　　倚翠亭(辛巳/)¶
虚亭倚巖壁翠色迥含秋恱可容雙膝遙宜縱逺眸老¶
松自古獨衆木尚隂稠杜句雖恒憶(謂賦詩/何必多)其如興每¶
投¶
　　倚翠亭(辛巳/)¶
&KR0444;窕廊通步虚明亭暢懷有牕安牡蠣著壁倚雄崖望¶
<pb:KR2k0035_WYG_037-26a>¶
去青霄近排來翠色佳寧云緬堯儉却是土為階¶
　　倚翠亭(甲申/)¶
一間亭窈窕數仞壁嶙峋倚處若無地翠中寧有垠牕¶
虚重(去/聲)來凭廊轉適堪循畫裏伊誰格王家荷葉皴¶
　　倚翠亭(丙戌/)¶
翼然亭子倚嶕嶢翠色連空影動搖徐識天風翻落下¶
適來煩熱一時消¶
　　倚翠亭(丁亥/)¶
<pb:KR2k0035_WYG_037-26b>¶
搆亭倚傾崖開牕俯牝壑平陵出岫雲下視歸林雀萬¶
葉尚張王(二字皆/去聲)如張(平/聲)緑油幕清供目之寓雅契心¶
所託¶
　　倚翠亭(戊子/)¶
笠亭倚翠微緑葉正幡纚開牕納長風虚明洞表裏旋¶
旋日影移惜隂乃所以¶
　　倚翠亭(辛夘/)¶
亭如倚翠峯峯亦與亭倚譬之色即空無彼安有此賓¶
<pb:KR2k0035_WYG_037-27a>¶
主了難分同異将奚擬交蘆辨見中一倒復一起静思¶
悟其因所懼西風委¶
　　倚翠亭(壬辰/)¶
峭壁聳&KR2287;□幽亭倚蔥舊拾級造清迥巖谷都俯見雲¶
歸白旋封雨過翠猶絢開牕似展畫據几欲抛扇底識¶
塞上寒始聞黄鶯囀¶
　　松巖(辛巳/)¶
孤亭四柱俯松巖巖上松濤了不凡七處徵心八辨見¶
<pb:KR2k0035_WYG_037-27b>¶
何如坐此悟楞嚴¶
　¶
　¶
　¶
　¶
　¶
　¶
欽定熱河志卷三十七¶
