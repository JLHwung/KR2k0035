# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:16.134436
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷四十八
<pb:KR2k0035_WYG_048-1a>¶
欽定四庫全書¶
欽定熱河志卷四十八¶
　圍場四¶
　哨鹿¶
　　哨鹿以秋分前後為期鹿性於秋前牝牡各為羣¶
　　中秋後則牝分羣而求牡也哨鹿擇林壑深幽獸¶
　　羣總萃之所至期¶
上於昧爽前出營旌門外燎火以俟隨從侍衛以次而¶
<pb:KR2k0035_WYG_048-1b>¶
　　留從者不過數十騎皆屏息單行不聞聲響既至¶
　　其所各戴鹿首為導其哨以木為之隨機達變低¶
　　昂應聲鹿即隨至¶
上每親發神鎗殪之伏讀¶
御製前後哨鹿賦研精物理義藴賅備可以騐氣機可¶
　　以通道妙非蠡管可能窺也既竣事回¶
　行營或即其地¶
啟蹕焉¶
<pb:KR2k0035_WYG_048-2a>¶
　御製賦¶
　　　哨鹿賦(有序/)　(己巳/)¶
　　　賦者古詩之流詩以言志其有不能盡言之志則¶
　　　賦可以申之我¶
皇祖昔喜哨鹿朕沖齡隨侍習聞其事年來乃親試為之¶
　　　嘉其有合於聖經顧古人無賦之者故不愧無文¶
　　　其辭曰¶
　伊白露宵中之候正伊尼孶尾之時生不息焉洪鈞運¶
<pb:KR2k0035_WYG_048-2b>¶
　而難測物雖蠢也氣機至而咸知故三序(春夏/冬)則牝牡¶
　各從其類(謂牝隨牝羣/牡逐牡侣)惟中(去/聲)秋斯牝牡各嫓其妃(謂/牝)¶
　(各分羣/而匹牡)强有力者不惟挾兩而累十弱無能者或乏獨¶
　匹以相隨或依林而命侣或據嶺而分畿或悍害而傲¶
　衆或謹守而自持或豪敓而攘彼或竊取以私其萬態¶
　紛其莫窮一以音而宣之於是虞人善因聲以察情爰¶
　體情以斆聲喜金風之颯爽値玉宇之晶明霜重而不¶
　言其冷露濃而那覺其零陵嶮㠊而如登祍席冐䝉茸¶
<pb:KR2k0035_WYG_048-3a>¶
而不異户庭慮吾遊之晏起虞原獸之怠鳴(鹿迨晨則/懶鳴哨亦)¶
(不進故哨鹿者恒/於未曙前即往)夙戒僕而奚從欣戴月而披星舎彼¶
寛衣宜兹短服荷長哨於左肩(以木為哨鹿之/具呦呦以鳴)出象首¶
於右簏(象鹿之首人戴/之則鹿不疑)躐嶒陟嵕沿谿寄谷攀蘿兮豈¶
辭胼手履石兮何妨馗足蓋以暢兹心神詎惟饕其口¶
腹於焉蹵乎崔嵬軼彼嵾嵳上干丹楓之巘下視白雲¶
之隈上風餮切之避忘陽林晃耀則紆迴就叢薄之蔽¶
翳反獺裘而毰毸衆條理焉畢會乃得傑雄之争匹者¶
<pb:KR2k0035_WYG_048-3b>¶
呦踉蹌而徐來角八乂兮嶷嶷耳雙聳兮濕濕挺强項¶
兮莫攖矗靈鼻兮善䶋始赫侣兮自閑乃妬異兮矜急¶
既漎漎兮疾赴復□□兮少戢蓋屢試兮絶猜遂鋭志¶
兮直入爾其動林無形匪風有響適其將至撇爾懼往¶
奮角思觸瀏睨争長則在夫能哨者善達變以隨機比¶
用中而執兩或激其怒兮使進或示以弱兮令放惟察¶
情之喜怒乃應聲而低仰蓋用心於既專斯通靈而不¶
爽既然矣無動無慮不徐不遽驀黶合之前陳陡應叱¶
<pb:KR2k0035_WYG_048-4a>¶
而少住屛營收息量卑揣髙傍斗窺星(鎗上施星斗/所以審高低)度¶
分以毫審度發機馥焉中膏命處擇肥登于大庖若夫¶
多疑旁剔既進中止膽劣心狷狐猜狼視未交戰而長¶
跳敺叢樾而如駛則亦比之窮㓂之莫追又何必焚林¶
而盡取哉蓋嘗研精哨鹿之理而知五徳焉取一以新¶
匪二以頻仁也逆者斃之去者寘之義也爰登簠簋爰嘏¶
福履禮也招之即至獲之即遂智也呼哨以進射宿凛¶
訓信也如是者蓋有合於聖人之洪道而又豈潘岳耽¶
<pb:KR2k0035_WYG_048-4b>¶
盤流遁之所誡相如子虚上林之所嘲也哉¶
　　後哨鹿賦(癸酉/)¶
或問哨鹿之時之法之義蓋已藴賅前賦矣若夫冐凛¶
冽之霜晨衝䝉翳之林薄踐岞㠋之巉峰涉沮洳之幽¶
壑十哨未必一來十來未必一獲獲乃心忻失斯興索¶
多見其勞鮮聞其樂則何不張堂堂之圍按徐徐之度¶
收籍籍之富免皇皇之謔而故為是寒征而曉作者何¶
哉曰吁是何言耶是何言耶見土障葛燈而嗤為己過¶
<pb:KR2k0035_WYG_048-5a>¶
　者非忘其先也耶逸則淫而勞則思季氏之婦猶聞之¶
　固可弛其惕乾耶或曰惕乾者蓋不若是矣意者慎大¶
　寶居法宫屏九御接三公劭農政熈天工豈謂當即鹿¶
　於隍中耶曰子知其一未知其二坐吾語汝賦以見兹¶
　若夫高談堯舜深處廟廊文恬武嬉内弱外强孰不喜¶
　夫逸體而庸詎知其頺綱也哉且也身歴其難者告之¶
　以人之難而知而不知人之餒者方謂何不食肉糜也¶
　是以神區天闢後法¶
<pb:KR2k0035_WYG_048-5b>¶
先垂詰戎習衆謹度節時圍以示正哨以出竒得之艱者¶
　趣斯永躬其勞者樂亦隨蓋理境之當窮可絜短而深¶
　思也於是秋木蕭辰塞猶凄所宵風定兮林静曉月上¶
　兮山阻儦儦者妬羣俟俟者擕侣遵彼&KR1811;&KR1811;之蹊如或¶
　殷殷而佇吹長哨以通情似應聲而答語去亦弗追來¶
　亦弗拒則有强者捍捩弱者趦趄猜者飄瞥怯者踟躇¶
　慷慨者恲性昬瞀者糢糊雖人情之萬態亦奚有以異¶
　諸縁輳物來獲一勝百其來也亦惟去之是慮其獲也¶
<pb:KR2k0035_WYG_048-6a>¶
夫何失之足惜去與來固難期之儻然失與獲亦無定¶
之屢易吾因以參如幻於現前愛景光而為適也爾其¶
問夜宵衣據鞍䇿馬萬帳燈明七萃聲寡是則始出營¶
而覽離竒晃耀之狀也若夫炬影漸逺夜色猶暝峯嶺¶
纔分林樹未形乍如夢遊玉樓十二仙人京乃其曉蟾¶
初吐或半或圓隔葉㶑露度水翻瀾又如虹橋可攝徑¶
欲造廣寒髙山出雲雲去山在變幻頃刻步移觀改則¶
何異夫黄山之海赤烏扶桑霧歛氛開玫瑰靺鞈熊熊¶
<pb:KR2k0035_WYG_048-6b>¶
回回又奚數其初陽之臺于焉入深樾凌崇巒宻容單¶
騎疎見線天千年落葉鱗祴谷填色作黄金風吹不翻¶
臭如沉水履若罽氊㣶徊乎静真乎忽訝夫身入布地¶
之園而伊尼之羣方且左右前後與人周旋失兮獲兮¶
勞兮樂兮率已相忘於無何有之禪矣問者茫然不知¶
所謂懡㦬跼蹐唯唯而退¶
御製詩¶
　　哨鹿(丁夘/)¶
<pb:KR2k0035_WYG_048-7a>¶
呦鹿鳴深秋虞人哨致之格物有會心祇縁聲應隨¶
哨鹿古未聞差如鶴雉媒深澗一聲鳴麌麌争長來¶
曉起登崇山山下止頓所萬燈如列星秋池浸天宇¶
即鹿以類招偶一試其技鹿來固欣然鹿去亦可喜¶
　　哨鹿(己巳/)¶
曉蟾駐魄碧光流哨鹿時惟八月秋䆳谷試呼來得得¶
虞人真解學呦呦耽盤媒翳嗤剛挂閒放綸竿任釣舟¶
朱鳥旋升開曉色塞中隨意作清遊¶
<pb:KR2k0035_WYG_048-7b>¶
　　哨鹿十韻(壬申/)¶
凌曉出帷城羽林簇隊行歴登千嶂迥俯視萬燈明宿¶
處踪將逺虞人技各呈扈隨留次第(哨鹿之法貴減從/無聲故隨從之人)¶
(以次/而留)翳伏展長聲纔辨林分色俄聞鹿荅鳴最嫌心卞¶
急要在氣和平强弱微窺勢去來仍體情從禽非浪漫¶
付物有權衡連獲何須詡偶空亦豈怦豪遊真絶勝一¶
覽衆嵐清¶
　　哨鹿(己卯/)¶
<pb:KR2k0035_WYG_048-8a>¶
　白露雖已過(二三十年前鹿鳴以白露前後為候今率/以秋分前後為候蓋    天道自南而北)¶
　(氣漸暄/暖云)氣暄鹿鳴遲¶
天道自南北一端此可譬山莊過中秋應候呦聲試哨必¶
　有定所松巖特佳地(札克丹鄂佛洛漢語即松巖也蓋/宜哨之處亦不多得松巖其一也)¶
　披星出御營霜坂䟦輕騎一暢尋樂懐一寓習勞意¶
　習勞以身先與衆無不同仄徑步屴崱短衣披䝉茸叢¶
　薄影白月絶壁下陗風低語學銜枚鋭進擬襲攻回頭¶
　語額駙去歳追賊蹤(去歳固倫額駙塞卜騰班珠爾隨/將軍兆惠追噶爾咱忒賊人恩克)¶
<pb:KR2k0035_WYG_048-8b>¶
　(圖至庫隴奎地方以力戰受傷命回京兹隨/哨鹿天甫黎明正同襲賊之候馬上詢及之)誠不負教¶
　養讀書曾深宫¶
　深宫寧不逸塞野有㡳好繩¶
武貴弗忘是中有要道晏起在所戒冐冷天將曉減從四¶
　五人攀陟窮峯㟽八义忽作聲餮切羊腸繞一鎗立斃¶
　之今日機縁巧¶
　縁巧匪恒逢未勞實鮮味(圓中馳逐之鹿其肉勞而無/味鎗斃者乃新鮮味佳也)¶
　取佳進¶
<pb:KR2k0035_WYG_048-9a>¶
慈寧髙擎馳飛騎所餘命剥割野食頒衆暨人擅屠坦工¶
　斤斧髖髀試芒刃固不缺是謂善乗勢陡然憶西師㨗¶
　音尚待至¶
　　　哨鹿六韻¶
　聯步披蔥蒨(人皆單行/以防作響)隨聲(鹿聲/也)入翠㣲巴顔真富地¶
　(巴顔木墩者富岡之謂也傳聞是名/皇祖一日獲十二鹿於此故錫)岱爾正争妃(䝉古/謂牡)¶
　(鹿為岱爾其來/也為争其妃也)命處端星的(鳥鎗之尾有星首有斗/所以審的命中者也)屏¶
　營發火機横陳成振落跳去那騰飛玉馬欣然返明駝¶
<pb:KR2k0035_WYG_048-9b>¶
　載以歸南山豐大特較此遜祥輝¶
　行營¶
　　　乾隆二十年定¶
　駐蹕大營内方外圓度地從二十丈六尺横十七丈四¶
　　　尺建黄幔城外加網城結繩為之黄色貫之以網¶
　　　髙六尺濶八尺凡百六十有六距幔城東西南各¶
　　　十八丈北十五丈設連帳百七十有五為内城啟¶
　　　旌門三門各建纛東鑲黄西正黄南正白各一(纛/以)¶
<pb:KR2k0035_WYG_048-10a>¶
　　(緞為之鑲黄鑲白鑲藍以紅縁鑲紅以白縁正黄/正白正藍不加縁皆正幅銷金雲龍縿徑四尺八)¶
　　(寸斿徑五寸杆長/一丈四尺五寸)周建内城旗四十有一(旗以黄/緞為之)¶
　　(紅縁斜幅銷金雲龍縿徑二尺二寸斿徑/三尺三寸斜幅罒尺杆長六尺七寸朱旄)宿衛帳¶
　　九距網城十有二丈為外城設連帳二百五十有¶
　　四啟旌門四門各建纛東鑲白西鑲紅南正藍鑲¶
　　藍浹日逓建之北正紅周建外城旗六十東北鑲¶
　　黄西北正黄東南正白西南正紅各十有五(旗縿/徑三)¶
　　(尺斿徑三尺餘/如内城旗之制)宿衛帳四外城東旁設内閣六部¶
<pb:KR2k0035_WYG_048-10b>¶
　　都察院提督等衙門官帳或東靣地狹則設外城¶
　　南距外城六十丈周設警蹕帳四十各建䕶軍旗¶
　　一東北鑲白西北鑲紅東南正藍西南鑲藍各十¶
　　(旗以緞為之俱斜幅不施繪繡縿徑一尺六寸斿/徑一尺七寸斜徑二尺三寸杆長五尺五寸朱旄)¶
　　(惟正紅/旗黒旄)重門拱衛星廬環布黄幔城正中¶
御幄在焉幄髙二丈徑三丈四寸上為穹葢以攢竹杆¶
　　百六十分搘之牆髙五尺六寸門前後各髙四尺¶
　　六寸濶二尺三寸幄正中設¶
<pb:KR2k0035_WYG_048-11a>¶
　御座髙一尺六寸五分縱三尺九寸五分横五尺七寸¶
　　　五分幄内左右懸佩刀櫜鞬鳥鎗各一庭左右各¶
　　　設圓幄一髙九尺五寸徑一丈五尺牆髙四尺五¶
　　　寸座後長幄髙七尺六寸縱一丈二尺横八尺直¶
　　　樑横棟簷左右垂髙五尺四方啟門後達帳殿横¶
　　　列三楹髙一丈一尺縱一丈三尺横三丈額曰四¶
　　　宜居東西室皆啟忩更後為圓幄三幔城外左右¶
　　　連帳茶膳儲偫各庀其事¶
<pb:KR2k0035_WYG_048-11b>¶
　停蹕頓營外設黄幔城門南向如大營内城之制黄幔¶
　　　城中設圓幄一縱横各一丈六尺墻髙四尺門髙¶
　　　三尺七寸濶二尺三寸前後左右共設帳房八架¶
　　　凡㸔城之制與頓營同¶
聖祖御製詩¶
　　　賦得帳殿鬱崔嵬(四集/)¶
　茂林葉未黄賔雁始成行後隊分山岀前旌越嶺揚鹿¶
　鳴秋草盛人喜菊花香日暮帷宫近風髙暑氣藏¶
<pb:KR2k0035_WYG_048-12a>¶
　　　其二¶
　清露知時轉纎雲却暑回豫遊臨石磴雜踏過河隈潭¶
　靜魚吹沫林踈鹿印苔秋成良可賦為此共徘徊¶
　御製詩¶
　　　御行營作(乙丑/)¶
　行宫行盡御行營蒼莽秋原駐蹕清獨據地中巍廣殿¶
　忍從天上落曾城馬尋坡草羣連絆人覓氊廬各認旌¶
　依舊巡邊前歳景吟髭饒得幾多莖¶
<pb:KR2k0035_WYG_048-12b>¶
　　　行營(丁卯/)¶
　峻嶺天城野甸寛幔廬帳殿鬱龍蟠千軍牧圉如星拱¶
　萬幕旌旂入畵㸔行漏逺過計里鼓挈壺傑𥪡相風竿¶
　省方脩武欽¶
先制創守還思孰易難¶
　　　氊廬¶
　不陋非奢慶有那移行惟藉一封駝年華就裏常如舊¶
　詩思於中强半多金鴨篆紋垂燄穂紙忩月影裊烟蘿¶
<pb:KR2k0035_WYG_048-13a>¶
每叅性理消清暇即境還同安樂窩¶
　　行營(己巳/)¶
曠甸御行營蘭臯秋氣清細旃中建殿連網外為城部¶
署明分張(去聲各部皆有行/帳大書以别之)私廬各認旌讙譁禁逸度¶
歡樂驗輿情野水人人汲青山靣靣迎年來兹室裏爾¶
許好詩成¶
入幕今猶昨搴簾樹與山牛車來晩市(例許䝉古互市/率驅牛車以來)¶
鈴索謹宵闗(前鋒營掌卞路之事以鈴/繫索為界人不得私越)水號羊腸曲峰¶
<pb:KR2k0035_WYG_048-13b>¶
凝螺黛彎雪鷹金捍臂蒼犬玉重環雲澹秋情迥天空¶
塞景閒古來稱大漠此日是仙寰¶
　　氊廬(辛未/)¶
張拂常稱便止遷隨所如天臨萬象濶山入一牕虚罷¶
獵支牀憇成詩就燭書泉明先得句吾亦愛吾廬¶
　　御行營(壬申/)¶
蒐狩恰宜秋行營廣甸留荅陽方審靣計日又從頭萬¶
帳星辰拱九重規制侔習勞兼示度匪為宴安謀¶
<pb:KR2k0035_WYG_048-14a>¶
　　　氊廬¶
　懷居何必尚金鋪息體凝神愜所須一室四隅常不改¶
　開忩日日㸔山殊¶
　　　御行營六韻(甲戍/)¶
　崖巍帳殿鬱蘭坡星拱周邅萬幕羅豈限幅員分内外¶
　亦陳斥堠不譙呵繹思厥度期無斁到處其居慶有那¶
　視膳¶
寢門欣一例勅幾午夜協中和掃除扎薩咸惟謹(䝉古四/十九旗)¶
<pb:KR2k0035_WYG_048-14b>¶
　(各有扎薩/克領其衆)警蹕金吾底用多長白吉林佳氣繞敢忘¶
天作烈文歌¶
　　　氊廬叠舊作韻(乙亥/)¶
　磧坂連韁&KR1387;者那輕馱拂室過明駝芋寧且喜三間足¶
　結搆剛消半刻多向野堦惟事剪艾倚巖忩得號延蘿¶
　年來飽識其中味雁塞龍沙風月窩¶
　　　行檠疊舊作韻¶
　豈無山月映松枝愛此熒熒氊室宜汲古時懷照若彼¶
<pb:KR2k0035_WYG_048-15a>¶
　勑㡬宵每慎於兹惜隂常自評今昔喻法還因悟即離¶
　江硯宣毫當偶靜玊蟲綴處發新思¶
　　　氊廬(丁丑/)¶
　居安青嶂入選勝白雲平不漏原勝(平/聲)瓦匪雕那藉甍¶
　蒼林禦風峭綠野坐霜清逐日張還拂於何著繫情¶
　　　駐行營(戊寅/)¶
　今年獵場向迤東崖口外即行營駐曉涼羣已換旃冠¶
　背指離宫猶驛路輕驄得得進圍界漸逺村莊多野趣¶
<pb:KR2k0035_WYG_048-15b>¶
　四十八家率獵騎櫜鞬供役咸來赴牛牟駞&KR1387;滿谷中¶
　乳餅馬湩隨意酤厄魯驚歎有如是伊犂較此難言富¶
　山莊㡬日陪宴賞宫室衣冠非所諭古來北部輕南朝¶
　今日歸新原勝故我聞此語心為怡延美孰非¶
祖烈貽共搢紳士議兵革與介胄士談書詩以水投石昔¶
　所譬枘鑿弗入其奚疑習勞繩¶
武益懃懇一家中外綿丕基¶
　　　御行營(癸未/)¶
<pb:KR2k0035_WYG_048-16a>¶
武帳詰戎師朝家典制垂方圓天地撰(凡行營外圍以/列帳兩層其象)¶
(圓内設以黄布/幔城其象方)髙廣棟梁規風雨以時蔽今明逐日移¶
紙忩舒卷榻復此待吟詩¶
　　御行營(乙酉/)¶
萬幕拱黄城千山繞御營朝家脩武備藩部輸(去/聲)衷誠¶
逺向郊蕪色靜聞牧馬聲氊廬亦棐几復覺引吟情¶
　　氊廬(丁亥/)¶
茨階茅土漫相譽張拂程途任所如南北東西一行幄¶
<pb:KR2k0035_WYG_048-16b>¶
秋冬春夏四宜居底須防漏偏稱瓦適可消閒便展書¶
拱䕶亦多單布帳斯之未覺獨安予¶
　　氊廬即景(己丑/)¶
收圍坐毳室四宇布山雲日御須臾掩雨絲颯㳫棼筑¶
琴增峽響錦繡隐峯紋恰閱京中報優霑益慰欣(京兆/奏京)¶
(城八月二十日自午時起宻雨徹夜二十一日復自辰/至亥細雨綿匀通計入土五寸餘菜蕎等極為霑潤)¶
　扈從守衛官兵¶
　　凡¶
<pb:KR2k0035_WYG_048-17a>¶
駕幸木蘭嚮導大臣俱由¶
御前¶
　乾清門隨往率嚮導官兵等掌除道清軌度地建營¶
　　之事¶
欽𣲖前鋒䕶軍統領率領營總三員隨扈¶
御用輜重叅領二員䕶軍十五人司輜重叅領三員䕶¶
　　軍二十四人領三旗纛叅領一員䕶軍八人建幔¶
　　城叅領八員䕶軍八十人頓營幔城叅領二員䕶¶
<pb:KR2k0035_WYG_048-17b>¶
　　軍三十人司䝉古卡倫叅領二員䕶軍二十人卡¶
　　倫叅領四員䕶軍一百人守宿衛帳叅領十九員¶
　　䕶軍百九十人司警蹕帳房叅領八員䕶軍百四¶
　　人後䕶叅領二員䕶軍二十人司市叅領二員䕶¶
　　軍八人司刈草叅領一員䕶軍十五人三旗虎鎗¶
　　營總領各二員虎鎗長七人副長九人虎鎗兵百¶
　　六十人學習虎鎗四十人凡¶
大駕行圍皆從各司其事¶
<pb:KR2k0035_WYG_048-18a>¶
　䝉古隨圍王公等¶
　　凡内扎薩克四十九旗王貝勒貝子公台吉塔布¶
　　囊分三班¶
御前行走¶
　乾清門行走之王公台吉額駙等分二班閑散行走¶
　　之額駙分三班喀爾喀四部及青海之王公台吉¶
　　分四班皆隨圍木蘭其未分班之厄魯特王公等¶
　　聽其詣木蘭請¶
<pb:KR2k0035_WYG_048-18b>¶
安喀爾喀四部未岀痘王公等以莫爾根十人隨圍由¶
　　定邊左副將軍酌派舊例各王公等令於波羅河¶
　　屯祗候迎¶
駕比年各䝉古瞻覲情切於喀喇河屯恭迎¶
聖駕隨至熱河恭祝¶
萬夀又乾隆十九年都爾伯特部來歸三十六年土爾¶
　　扈特部來歸各三公等每年分班於熱河朝覲後¶
　　亦令隨圍木蘭與舊扎薩克等¶
<pb:KR2k0035_WYG_048-19a>¶
　䝉古佈圍兵丁¶
　　喀爾沁翁牛特共一千人敖漢五十人巴林克什¶
　　克騰共一百人科爾沁一百人合一千二百五十¶
　　人凡圍場佈圍皆用之又喀喇沁隨圍鎗手十二¶
　　人打鹿鎗手四十人哈瑪爾三十人喀喇沁翁牛¶
　　特土黙特嚮導一百人長鎗手一百六十人察哈¶
　　爾厄魯特共派巴爾呼八十人總管二員皆以供¶
　　圍場之役¶
<pb:KR2k0035_WYG_048-19b>¶
　䝉古進宴¶
　　凡¶
行圍木蘭䝉古卓索圖昭烏逹二盟長(喀喇沁土黙特/二部盟所曰卓)¶
　　(索圖翁牛特敖漢奈曼巴林克什克騰阿嚕/科爾沁喀爾喀扎嚕特八部盟所曰昭烏逹)例進¶
御宴舊凡公宴家宴數次¶
皇上命合為一次以示體䘏設䝉古包六座白駱駝十¶
　　八鞍馬十八驏馬百六十二牛十八羊一百六十¶
　　二酒八十一罈倉品二十七席布庫(國語相/撲也)二十¶
<pb:KR2k0035_WYG_048-20a>¶
　　人什榜(䝉古/樂名)九十人騎生駒二十人生駒無定數¶
　　呈技馬二百五十匹先期¶
行在理藩院奏¶
聞䝉古諸部王公職名請¶
派一人進爵届期武備院恭設所進䝉古包帳房於¶
行營門外列駝馬牛羊於道左¶
駕至理藩院官引䝉古王公台吉等跪迎¶
駕升帳殿寶座理藩院官引帳殿内應坐之䝉古王公¶
<pb:KR2k0035_WYG_048-20b>¶
　　等入列左右坐餘分坐兩旁䝉古包¶
上進茶諸王公等興行一叩禮次¶
賜諸王公茶復叩飲畢坐¶
上進膳所司恭捧¶
御爵進爵者接爵恭進¶
御座前退復位跪一叩衆皆跪叩進爵者興復詣¶
御座前接爵退所司承¶
㫖賜進爵者酒進爵者跪飲畢復叩首興復原坐處次¶
<pb:KR2k0035_WYG_048-21a>¶
賜䝉古王公台吉等食侍衛等分逓酒各以次徧綽爾¶
　　齊(䝉古謂胡/笳奏曲人)人及什榜人以次入侑¶
上進膳畢獻茶陳相撲之戯次觀䝉古王公子弟騎生¶
　　駒宴畢¶
上還行營諸王公台吉跪送如儀¶
御製詩¶
　　塞宴四事(庚辰/)¶
　　　詐馬¶
<pb:KR2k0035_WYG_048-21b>¶
　　詐馬為䝉古舊俗今漢語俗所謂跑等者也然元¶
　　人所云詐馬實咱馬之誤䝉古語謂掌食之人為¶
　　咱馬盖呈馬戯之後則治筵以賜食耳所云只孫¶
　　乃馬之毛色即今䝉古語所謂積蘇者是亦屬魚¶
　　魯兹扎薩克於進宴時擇名馬數百列二十里外¶
　　結束鬉尾去覊韉馳用㓜童皆取其輕㨗致逺以¶
　　鎗聲為節逓施傳響則衆騎齊騁驫䮅山谷騰躍¶
　　爭先不踰晷刻而達掄其先至者三十六騎優賚¶
<pb:KR2k0035_WYG_048-22a>¶
　　有差所以柔逺人講武事也¶
名王詐馬存遺風獻筵備陳表敬恭廿里以外列駿驄¶
置郵傳命聽發蹤宣教施銃星火紅連聲逓令頃刻通¶
砰磕萬雷忽落空翩若驚鴻逸若龍雲屯飇歘倒吕洪¶
旁唐閃霍復舂容振林駭谷躪□嵏平沙草軟淨壒塳¶
駃騠束尾綰其鬉輕方致速騎以童㨗足獨岀傑且䧺¶
選三十六惟良駥按第行賞務從豐只孫古俗想像中¶
和樂還因寓詰戎¶
<pb:KR2k0035_WYG_048-22b>¶
　　　什榜¶
　　什榜䝉古樂名用以侑食今俗所謂十番或因此¶
　　楊萬里詩有全番長笛横腰鼓一曲春風岀塞聲¶
　　之句盖樂曲名番本塞外語而傳譌耳其器則笳¶
　　管箏琶絃阮火不思之類將進酒輙於筵前鞠&KR0957;¶
　　奏之鼓喉而歌龢羅赴節有太古之遺音焉¶
平原擇向圓幕張酪酥乳酒湘黄羊名王捧觴起上夀¶
較漢公卿禮數詳渾撥四火不思曲長朔管如鞭吹鳴¶
<pb:KR2k0035_WYG_048-23a>¶
羽發徴氣内運叩角動商響外披初奏君馬黄大海之¶
水不可量(曲首/句)繼作善哉行無貳無虞式糓友朋誰云¶
朔漠無古樂絶勝鄭衛為新聲我惟中外一家用聮上¶
下情亦不侈談有虞氏四裔之樂舞於庭¶
　　　相撲¶
　　相撲之戯䝉古所最重筵宴時必陳之國朝亦以¶
　　是練習健士謂之布庫䝉古語謂之布克脫㡌短¶
　　褠兩兩相角以搏踤仆地決勝負勝者勞以巵酒¶
<pb:KR2k0035_WYG_048-23b>¶
　　厄魯特則袒裼而撲雖蹶不釋必控首屈肩至地¶
　　乃為勝彼嘉其壯賜之羊臛則拱臂探掬顧盻呿¶
　　吞聲若飲歠其舊俗如此因以示惠云¶
健兒揎袖短後衣席前相撲呈雄嬉捭拖拗拉矜扲掑¶
跮踱踞蹋蹍且䠑乗間伺怠出以竒恧然躓蹶力不支¶
勝者賜酒跽飲之别有厄魯均新附其撲法乃異舊部¶
露身赤脚惟著袴撇捩&KR1974;踔空拳赴失計忽仆伏地據¶
騰跳翻作康王跨兩肩著地頭倒豎方得謂之決勝負¶
<pb:KR2k0035_WYG_048-24a>¶
勝者揚揚意實歡負者反求㣲靦顔宣傳典屬呼來前¶
上方肥羊出厨盤長胾碩臛如舉山匕箸不設俾恣餐¶
誰識不足君所言快哉大嚼真壯觀豈對屠門空望懸¶
跪振雙臂攫且摶右哆左噏直下咽倐似長鯨吸百川¶
意氣自若殊昂軒均令染指果腹便小哉食肥張齊賢¶
是蓋衛拉舊俗傳示恩獎勇一試旃食罷命前面詢焉¶
弗兹食者閱十年(據云凖噶爾自喇嘛達爾扎搆釁以/來日就凋敝不得如此飽啖者十年)¶
(於兹/矣)¶
<pb:KR2k0035_WYG_048-24b>¶
　　　教駣¶
　　教駣攻駒周禮雖載然後世僅知攻駒而不能教¶
　　駣䝉古則熟習其灋謂之騎額爾敏達駻馬三嵗¶
　　以上曰達駻額爾敏則未施鞍勒者也每嵗扎薩¶
　　克於所部驅生馬多羣至宴所散逸原野諸王公¶
　　子弟雄傑者執長竿馳縶之加以覊鞴始則怒騁¶
　　駴趯或豨突人立嘶齧靁殷馭者騰趠而上控掣¶
　　自如須㬰調良率得名馬¶
<pb:KR2k0035_WYG_048-25a>¶
二嵗為駒不勝鞍三嵗為駣始堪教夏官廋人早失傳¶
未若朔漠存古調扎薩獻宴必備觀分羣别色陳平原¶
氊廬賜食較擈罷按轡一覽同名藩名藩子弟皆吉服¶
上馬執竿好結束(馭生馬者必馳騎逐之襭衣綰帶持/尋丈竿繋革絙其上以為控縶俗名)¶
(套馬/竿)敺來萬錦歘披前光采陸離紛奪目薄言駉者有¶
驈皇騂騏駠駱駰&KR3563;黄縶之維之取傑驁絏絆未及先¶
跳梁齕草飲水本天性鞿鞚乍拘自覺病驚軼狂擲詎¶
能無處之以暇堪力勝牽來蹀躞人争騎驀跨那待覊¶
<pb:KR2k0035_WYG_048-25b>¶
馽施擢足軒立忽落地翻身騰騗㨗於飛盡態極變不¶
可狀駻突雄驅若飜浪毛龍逸虎旋就馴人有餘閒據¶
馬上馳驟寧供耳目娛駃騠騄耳中掄諸憑閲考牧悟¶
至理不教而成事所無¶
　　於巴雅爾鄂爾衮溝䝉古王公等進宴即席得句¶
　　巴雅爾者䝉古語謂喜鄂爾衮則寛也昨嵗於此¶
　　地接將軍阿桂攻克勒烏圍紅旗㨗至因此以名¶
　　之(丙申/)¶
<pb:KR2k0035_WYG_048-26a>¶
嵗嵗寛溝備宴同(每嵗䝉古王公等備宴率於此鄂/爾衮溝以其地寛敞可詐馬也)嘉¶
名増錫識成功仍看列就九駝白(宴前例進九白駝為/䝉古最尊重嘉貢雖)¶
(不収喜其/徵瑞也)那忘飛來一騎紅將士凱旋多扈蹕(金川成/功將士)¶
(阿桂留京辦事豐昇額係御前大臣海蘭察奎林和隆/武福康安普爾普皆御前侍衛餘亦乾清門侍衛居多)¶
(因其久著勞績概命在家休息數月直/至八月初始赴山莊今皆扈從行圍)藩屛威仰問從¶
戎(䝉古王公見豐昇額等輙問畨地險峻形勢及將/士超越直上攻碉奪隘殱賊情形聞者莫不驚服)筵¶
前次第陳四事(塞宴四事為詐馬□榜相/撲教駣向曽有詩詠之)太古王庭溯¶
舊風¶
<pb:KR2k0035_WYG_048-26b>¶
　宴賚䝉古¶
　　凡隨圍䝉古王公等在圍場隨時宴賚無定制¶
上行圍畢出哨後第一程(東道於張三營西/道於阿穆呼朗圖)¶
賜䝉古王公以下及兵丁等食因以次¶
頒賞其¶
賞賚之典乾隆十二年定親王郡王賞上用蟒緞一疋¶
　　大緞二疋彭緞二疋貝勒貝子公賞官用蟒緞一¶
　　疋大緞一疋官用緞二疋額駙賞官用蟒緞一疋¶
<pb:KR2k0035_WYG_048-27a>¶
　　官用緞二疋扎薩克台吉塔布囊等賞官用蟒緞¶
　　一疋官用緞一疋兵丁等各賞白金布疋有差¶
頒賜既徧遣歸諸部落¶
御製詩¶
　　停蹕(癸巳/)¶
停蹕齊爾伯庫嶺野甸霜華如玉艷湏㬰東壁吐陽烏¶
滄滄涼涼寒始瞰待圍武帳憇僕從聚衆晨餐觀健啗¶
推牛大享固無藉厨人齊和聊親勘鹽梅指示頗得宜¶
<pb:KR2k0035_WYG_048-27b>¶
舊藩新部胥飡饜(自行營度嶺甫七里即停蹕傳饍因/賜扈從近臣及隨圍䝉古王公并入)¶
(覲之土爾扈特等朝飡以羮膾雜烹作/飯饔人調味親為指授劑和俾皆饜飫)射生炙肥成往¶
事(向每於圍中射得肥鹿即燃松枝炙食並親割以賜/扈行近御諸臣及扎薩克王公等今不行此者四五)¶
(年/矣)邇年弗為斯補欠聯情示惠有權宜欲普霑無向隅¶
憾飢寒戚而飽暖怡因之率可人情騐然兹小試實則¶
易艱哉安得寰宇萬民同此被優贍¶
　¶
欽定熱河志卷四十八¶
