# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:17.148232
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷九十五
<pb:KR2k0035_WYG_095-1a>¶
欽定四庫全書¶
欽定熱河志卷九十五¶
　物産四¶
　禽之屬¶
　　鶴　山莊内多蓄之有松鶴清越及放鶴亭之勝¶
御製詩¶
　　鶴鹿(庚辰/)¶
鶴鹿雖異𩔖胥足助山景鶴則賦之糧惟取聲露警鹿¶
<pb:KR2k0035_WYG_095-1b>¶
每挾矢尋芩野寧容騁材與不材間漆園語堪省¶
　　園鶴(辛巳/)¶
園鶴年年飽稻粱每因尋鹿試神鎗一般都是仙家畜¶
無可欲惟爾所長¶
　　聞鶴鳴三首(癸未/)¶
放出籠中纔閲年塞山敻不讓青田因風吹送雲間響¶
祗覺其音特自然¶
高飛雲表落巖城疑似山荘即玊京擬問昌黎戛然者¶
<pb:KR2k0035_WYG_095-2a>¶
是因何不得其平¶
原是山荘原有鶴翦翎何必檻中留遂生性復芻糧省¶
一舉端知兩得收¶
　　翥鶴三首(甲申/)¶
翥鶴翩&KR1473;掠過軒不低還復不高鶱分明自適雲山樂¶
亦自未忘粱稻恩¶
山城飛出又飛来大異籠中大快哉一舉吾因獲兩得¶
何曾少却羽仙陪¶
<pb:KR2k0035_WYG_095-2b>¶
養成羽翼那長往祇繞山荘鳴戛然不是東坡遊赤壁¶
揖予宛遇皜衣仙¶
　　嘲鶴¶
鶴翼已長成翔翥皆由已朝騰山城外暮宿山城裏如¶
此清凉境信足安汝止而何意忽遷竟自忘歸矣啄粟¶
山田間夜遇守田子捕捉将来獻鶴顙愧有泚因憶昌¶
黎言歆羨古之士或於周不可秦楚可之仕彼其熱中¶
流尚識去無地(叶/)咄哉青田姿胡乃昧此理¶
<pb:KR2k0035_WYG_095-3a>¶
　　鶴三首(乙酉/)¶
不教翦翮作羈縻詄蕩山荘任所之伏卵成禽有佳報¶
(放鶴将子山/荘益致佳趣)誰云羽𩔖乏良知¶
飛去飛来記昨年将雛更不出牆邊風清月白一聲唳¶
其意肫然亦灑然¶
澗實山葩勝稻粱天空林宻任翱翔有時彳亍庭沙步¶
印出雲章不可詳¶
　　欵鶴四首(丙戌/)¶
<pb:KR2k0035_WYG_095-3b>¶
放去胎禽雪翼毸迴翔何不可招来王倪齧缺寧須道¶
者箇佳賓乃稱(去/聲)陪¶
来往瑤臺意自仙一聲清唳徹雲天漫言縻爵心猶在¶
霞表相延屬偶然¶
有雪霜儀宜伴侣無烟火氣得清臞何當喚起唐伯虎¶
為我揮毫寫入圖(唐寅有欵鶴圖向/入石渠寶笈上等)¶
去亦不追来不拒空聽為翥宇為翔了知欲入新詩句¶
豈是翻因戀稻粱¶
<pb:KR2k0035_WYG_095-4a>¶
　　鶴二首(丁亥/)¶
飲啄何曾去逺颺翱翔原祇在山莊笑他翦翅牢籠者¶
拂物性還費稻粱¶
嘹唳風清還月白徘徊水裔更山椒有時樂意翩然舞¶
曲盡形容繪鮑昭¶
　　鶴(戊子/)¶
鶴不翦雙翅亦不逺飛颺深林大壑中瀟灑恣翱翔溪¶
毛與澗實飽啄勝稻粱今来孚卵罷率子繞野塘其馴¶
<pb:KR2k0035_WYG_095-4b>¶
弗待教其喜殊異常乃悟順物性知良能自良¶
　　鶴(癸巳/)¶
放翅聴飛去愛山仍復還(山荘有放鶴/亭並有詩)那期稻粱報常¶
伴渚洲間唳月聲非怨梳風態自閒使無清介格亦豈¶
異乎鷴¶
　　鶴¶
昔時放鶴深山峭一罷鶴粮與鶴料且免刀剪更籠囚¶
大壑茂林從所樂後来復有貢鶴人賦粮給料仍因循¶
<pb:KR2k0035_WYG_095-5a>¶
云不如此鶴将去其實竊饋從中分養鶴則喜放鶴苦¶
鶴雖知飢不能語廏有肥馬孟子言謂彼時人心尚古¶
　孟子云以意逆志是為得之即如廏有肥馬之言亦¶
　戒厚斂於民以養禽獸而已余作鶴詩謂彼時人心¶
　尚古者則指廏人不竊馬之饋以肥已如今之養鶴¶
　者耳然如孟子所云狗彘食人食而不知檢塗有餓¶
　莩而不知發其意當以有餓莩而不知發為重若夫¶
　狗尚或食肉彘之所食則糠粃及糞豈人所食哉且¶
<pb:KR2k0035_WYG_095-5b>¶
　今之鷹狗監無不予以月銀俾貫敗肉飼鷹狗而分¶
　其料使鷹狗餓斃如養鶴者有之矣使放鷹犬減其¶
　料必有竊嘆如養鶴者然且即減此瑣碎細費其所¶
　濟亦幾何固不如使天下有司明知不諱災必妥賑¶
　之為救民無窮也吁讀書者明理達政而不為章句¶
　所誤者其亦鮮矣因用孟子語故推𩔖而言之¶
　　鸕鷀　山荘湖中多有之爾雅注曰觜頭曲如鈎¶
　　食魚宋陸佃埤雅曰鸕鷀水鳥似鶂而黑本草謂¶
<pb:KR2k0035_WYG_095-6a>¶
　　一名水老鵶¶
御製詩¶
　　鸕鷀(丁亥/)¶
鸕鷀食魚鳥又弗中釜鬵觜頭曲如鈎伺鱗沙水潯人¶
以其無用亦弗矰繳侵因惡全其生審非愛物襟持鋭¶
偶即鹿葦叢見隠深可以試神器一發馥成禽鹿大鸕¶
鷀小艱中(去/聲)譬尺尋古人示其理飛衛貫蝨心¶
　　鴈　来賓較闗内為早古稱鴈磧雁塞雁本朔漠¶
<pb:KR2k0035_WYG_095-6b>¶
　　所産今闗外秋風初厲嘹唳滿空千百為羣¶
御製詩¶
　　秋夜聞鴈(辛酉/)¶
龍堆月白鴈聲寒氊屋清宵玊漏殘憶昨題詩坐松榭¶
深秋見爾落沙灘早乘霜露傳邊信夜渡星河避彈丸¶
此日賢王争扈從不須書寄漢廷㸔¶
　　鴈(癸亥/)¶
去嵗畿南人送鴈今年塞北鴈迎人因知此地寒常早¶
<pb:KR2k0035_WYG_095-7a>¶
却比他秋景倍新唳月有情驚客枕衝烟無意戀霜津¶
衡陽故國三千里底事勞勞来徃頻¶
　　射雁¶
彎弓射雁行雁落弓猶滿無能笑虞人底事高張䍐¶
　　聞雁(丁夘/)¶
暖氣泛楚江肅肅鴈北鄉北人謂之来南人謂之徃(叶/)¶
塞垣寒氣早雁赴衡陽期北人謂之徃南人謂之来(叶/)¶
乃知徃来無定論隨陽豈解分主賓霜夜嘹嘹數聲度¶
<pb:KR2k0035_WYG_095-7b>¶
又是一畨詩意新¶
　　聞雁(己巳/)¶
旃廬清夜分候雁數聲聞霜落纔傳信(塞上早/霜故云)沙平淺¶
印文早来應挈子(春時雁北去至極涼處換/羽育雏至秋攜之以南)可羨未離¶
羣木葉洞庭下何須怨楚雲¶
　　聞鴈(庚辰/)¶
不寐夜如何秋鴻送響多昨驚霜乍落今聽雨中過沙¶
漠夏棲止瀟湘冬寢訛順時奚揀擇踵事有吟哦¶
<pb:KR2k0035_WYG_095-8a>¶
　　鷹　爾雅翼曰在南為鷂在北為鷹一云大為鷹¶
　　小為鷂攷爾雅以鷹為鷞鳩又有鷣負雀注云鷂¶
　　也是鷹與鷂本為二種本草曰鷹出遼海者上北¶
　　地次之唐段成式酉陽雜俎記諸鷹出處有曰漠¶
　　北白者身長且大細斑短脛生沙漠之北曰東道¶
　　白者腹背俱白生盧龍和龍以北元一統志謂松¶
　　州毎嵗貢納鷹鶻又建州土産皂鷹細鷹&KR3164;兒&KR3164;¶
　　兒者廣韻謂其似鷹而小能捕雀亦鷹𩔖也今塞¶
<pb:KR2k0035_WYG_095-8b>¶
　　外山中多有之¶
御製詩¶
　　鷹(癸未/)¶
白露為霜秋氣冷蒼鷹祭鳥雙眸炯錦韝玉絡忽在臂¶
迴思故處失林嶺飢飽由人不由已目窮碧落常懐騁¶
鷹師養鷹識鷹性惟以飲食司其柄不使過飽力有餘¶
籋雲一去無迴影過飢復難任擊搏追逐雉兔弗鷙猛¶
發縱指使固如是為叢驅爵尤堪省¶
<pb:KR2k0035_WYG_095-9a>¶
　　飼鷹(乙酉/)¶
飼鷹良有法飢飽貴得宜飽則逺揚去飢則力難支今¶
之飼鷹人弗令飽令飢固無愁逸颺在臂翼已垂縱之¶
使撮雉神惢艱迅飛猛氣徒懷嗟雄技安能施以是為¶
得計孰弗可鷹師如皋非所論但幸隼在羈食不盡其¶
材所以昌黎悲¶
　　雉　本草曰雉雄者文彩而尾長雌者文暗而尾¶
　　短爾雅釋雉有十四種今土人但呼尾長者為雉¶
<pb:KR2k0035_WYG_095-9b>¶
　　鷄尾短者為野鷄塞外凡山谷間悉有之¶
御製詩¶
　　放雉行(丁亥/)¶
大蒐之便亦設羅有雉罹焉獲實多籠收車載率生致¶
淹寒重試饕則𨚗山荘林泉清且美取諸於彼放諸此¶
開籠飛去任所之悠然逝若縱壑鯉憑觀自欣繼自笑¶
瀕死倖生雉豈料煦嫗為仁詎所期愛物應須識其要¶
　　鸝　詩義疏曰黄鳥鸝鶹也或謂黄栗留幽州謂¶
<pb:KR2k0035_WYG_095-10a>¶
　　之黄鴦今無此名土人但呼曰黄鸝爾雅釋鳥中¶
　　凡四見曰皇黄鳥注云俗呼黄離留一名搏黍又¶
　　曰倉庚商庚注云即鵹黄也又曰鵹黄楚雀注云¶
　　即倉庚也又曰倉庚鵹黄也注云其色鵹黒而黄¶
　　因名皆指是鳥也¶
御製詩¶
　　黄鸝(癸未/)¶
候較清和一月遲山中今日囀黄鸝此聲太古自如此¶
<pb:KR2k0035_WYG_095-10b>¶
寧待戴顒来聴之¶
　　雀　本草曰雀短尾小鳥也故字從小從佳佳音¶
　　錐短尾也棲宿檐瓦之間故名瓦雀俗呼老而斑¶
　　者為麻雀小而黄口者為黄雀¶
御製詩¶
　　瓦雀(甲申/)¶
瓦雀信何謂其性依屋居有屋處有雀無屋雀亦無萬¶
物具性靈易簡成中孚夢醒尚昧爽□啅窓前呼始悟¶
<pb:KR2k0035_WYG_095-11a>¶
宿行宫曉景非氊廬¶
　　寒雀(乙酉/)¶
寒雀身雖寒不離庭院間决起偶出牆率場啄粟還啁¶
啾頗自得誰知紇那干¶
　　野鴨　説文云鶩野鳬尸子曰野鴨為鳬家鴨為¶
　　鶩陸璣詩疏謂鳬狀如鴨而小雜白青色肥而耐¶
　　寒塞外水泊中多有之¶
御製詩¶
<pb:KR2k0035_WYG_095-11b>¶
　　野鴨(乙酉/)¶
野鴨亦鳬𩔖塞灘聊且止忽罹虞人羅淹寒佐庖㫖雲¶
鶴不入烹飛宿自由已¶
　　火鷄　亦雉𩔖宋陸佃埤雅曰鶡似雉而大黑黄¶
　　色本草謂青黑色者名䲸今塞外山中所産火鷄¶
　　黑身白尾紅冠赤足即鶡鷄之屬¶
御製詩¶
　　火雞(庚辰/)¶
<pb:KR2k0035_WYG_095-12a>¶
火雞特異雉足觀不足食修尾拖紳白通身染黛黒昻¶
藏亦頭角璘㻞亦羽翼於野昧三嗅言家乏五徳吐火¶
幻詎真破敵術非直無須羅網施已見雌雄得宣付上¶
林官飼養俾孳息¶
　　雕　埤雅曰雕似鷹而大黑色俗呼皂雕本草曰¶
　　皂雕即鷲也出北地青雕出遼東¶
　　鷂　説文但以鷂為鷙鳥陸璣詩疏以隼為鷂埤¶
　　雅曰鷹之搏噬不能無失獨隼有凖¶
<pb:KR2k0035_WYG_095-12b>¶
　　鶻　廣韻曰鶻鷹屬埤雅曰鶻拳大如弹丸俯擊¶
　　鳩鴿食之元一統志曰建州土産鶻¶
　　鸛　陸璣詩疏曰鸛似鴻而大樹上作巢大如車¶
　　輪本草曰似鵠而巢樹者為白鸛黑色曲頸者為¶
　　烏鸛¶
　　燕　羅苹路史注引張采使遼録曰中京牛山館¶
　　北去羣燕飛翔大如鳩鴿本草曰燕有兩種紫胸¶
　　輕小者是越燕有黑斑而聲大者是胡燕今熱河¶
<pb:KR2k0035_WYG_095-13a>¶
　　諸處燕至秋後不復他去輒蟄入土隄沙磧中¶
　　　按宋無張採使遼事當是張浮休使遼錄脱一¶
　　　休字又訛浮為采耳¶
　　烏　元周伯琦上京途中紀事詩曰鳴鴉大似鷹¶
　　金史曰活羅漢語慈烏也北方有之狀如大雞善¶
　　啄物見牛馬駱駝背間有瘡啄食之若飢不得食¶
　　雖沙石亦食之¶
　　鵲　其一種土人稱為山喜鵲者狀似鵲而尾長¶
<pb:KR2k0035_WYG_095-13b>¶
　　如綬毛羽可觀¶
　　鳩　其𩔖甚多左氏所謂雎鳩鵊鳩皆大鳥埤雅¶
　　以鳲鳩為布穀以鶻鳩為鳴鳩亦作鷽鳩以祝鳩¶
　　為鵻亦作鳻鳩今土人呼為斑鳩本草曰斑鳩有¶
　　有斑者有無斑者有灰色者有大者有小者其一¶
　　種喚雨者為鵓鳩¶
　　鴿　居人畜之亦有野鴿本草曰名品雖多大要¶
　　不過青白皂綠鵲斑數色¶
<pb:KR2k0035_WYG_095-14a>¶
　　鶉　山谷草間多有之本草曰鵪與鶉兩物也形¶
　　狀相似俱黑色無斑者為鵪爾雅釋鳥曰鴽鴾毌¶
　　注云䳺也又曰鷯鶉其䧺鶛雌痺注云䳺屬又曰¶
　　鶉子鳼鴽子鸋今土人搃稱為鵪鶉灤平縣境内¶
　　有鵪鶉溝以多産鶉故名¶
　　白翎雀　元陶宗儀輟耕錄曰白翎雀生於烏桓¶
　　沙漠之地雄雌和鳴自得其樂世皇因命伶人碩¶
　　德閭製曲以名之楊允孚灤京雜詠詩曰白翎隨¶
<pb:KR2k0035_WYG_095-14b>¶
　　馬呌晴空注云白翎草地所産是也¶
　　蒿雀　本草曰蒿雀似雀青黑色在蒿間塞外彌¶
　　多食之美於諸雀¶
　　山畫眉　善鳴與他處所産不甚殊獨卵珍大僅¶
　　如蓮子緑如松石亦有白色及斑褐文者土人鎔¶
　　蠟實其中以為簮珥之餙鬻於闗内¶
　　沙雞　古名鵽鳩其色淡黄形如鴿爪有毛爾雅¶
　　曰鵽鳩㓂雉注云大如鴿似雌鴙鼠脚無後趾岐¶
<pb:KR2k0035_WYG_095-15a>¶
　　尾為鳥憨急羣飛出北方沙漠地亦名哭厥雀唐¶
　　書突厥傳鳴鵽羣飛入塞吏曰所謂突厥雀者是¶
　　也¶
　本朝天聰七年八月鵽鳩羣集遼東國人皆曰遼東¶
　　素無此鳥今䝉古之雀来必蒙古歸順之兆明年¶
　　察哈爾額哲来降今豐寧縣等處有之¶
　　啄木鳥　異物志曰此鳥有大小褐色者雌斑者¶
　　雄本草曰一種青黑色頭上有紅毛為山啄木¶
<pb:KR2k0035_WYG_095-15b>¶
御製詩¶
　　山鳥(乙酉/)¶
山鳥山棲不自藏啁啾簷角復牆匡分明似話秋光舊¶
解語何湏藉冶長¶
　獸之屬¶
　　鹿　塞山産鹿最盛其角自兩义四乂六乂至八¶
　　乂年乆則數至八乂以外䝉古謂鹿為布古今圍¶
　　塲中地及府屬州縣内之山多有稱布古圖者皆¶
<pb:KR2k0035_WYG_095-16a>¶
　　以有鹿處得名每嵗¶
　行圍時獲鹿不可勝計¶
　　山荘内孶息更蕃有馴鹿坡之勝¶
　御製詩¶
　　　尋鹿六韻(己夘/)¶
　園内富麋鹿尋踪遵&KR1811;逵歩行常十里手銃那雙施(一/鎗)¶
　(即中不/須再也)大澤深山處習勞奮武為無虞自可耳同徃且¶
　卑之所育戒多取(原係園中育物亦/不多傷物命也)圖餐豈藉斯繩¶
<pb:KR2k0035_WYG_095-16b>¶
先具深義樂此不為疲¶
　　　尋鹿(癸未/)¶
　麋毛毨且斑秋氣爽孱顔挾矢堪尋麌乘欙聊趂閒虞¶
　无還獲鹿朋得並逢山寧為鮮肥計心存温故間¶
　　　待鹿(丙戌/)¶
　日之夕矣鹿下来命侣羣飲溪水隈山中行久識其性¶
　靜待如可招而徠斜陽漸下隂鋪地莎草如茵坐蔥翠¶
　一以延&KR0565;圖熱消一以暢觀取適意徐見麌麌&KR1811;蹊走¶
<pb:KR2k0035_WYG_095-17a>¶
小者在前大者後牝牡作隊各分朋異路居然彼亦有¶
待之之意意如何物適其適皆太和重華尚矣詎能□¶
愛觀或𩔖羲之鵞¶
　　遲鹿(丁亥/)¶
遲(去聲/待也)鹿乗餘暇徘徊亦可欣樹翻延爽籟山出䕶霜¶
雲奎踽依林見&KR0687;吚隔嶂聞誰知思獲處詩意與平分¶
　　放鹿(戊子/)¶
或有獻鹿者檻中籠觳觫開檻命放之山谷恣逰逐無¶
<pb:KR2k0035_WYG_095-17b>¶
何持鋭出林中尋跧伏牛羊何擇焉况是同為鹿仁術¶
在擴充䕫然增忸恧¶
　　鹿(癸巳/)¶
靈囿無不有伊尼(梵語/謂鹿)特牣焉革希領子出角解異羣¶
跧(鹿自五月解角後/牝牡即别羣而處)未是供庖候因非挾矢前忘機近¶
左右寧獨海鷗然¶
　　山鹿(壬寅/)¶
山鹿似海鷗傍人咫尺逰秋肥學虞即逺見便林投¶
<pb:KR2k0035_WYG_095-18a>¶
　　　　按圍塲内畜産孶息名𩔖繁夥每年木蘭秋獮¶
　上親御諸武具殪獲甚多¶
　御製有前後哨鹿賦及哨鹿獲麅殪虎射熊諸詩皆敬¶
　　　　編入圍塲卷中茲不複列¶
　　　麅　形似麞角似鹿而短僅一兩乂塞山多有之¶
　　　每嵗於圍塲中所獲甚多䝉古謂麅為朱爾今圍¶
　　　塲中地及府屬境内之山多有稱朱爾圖者皆以¶
　　　有麅處得名其白色者尤珍¶
<pb:KR2k0035_WYG_095-18b>¶
　御製詩¶
　　　瑞麅詩六韻(有序/辛未)¶
　　　辛未秋獮塞上䝉古台吉必力滚達賴以此来獻¶
　　　色純白如雪目睛如丹砂抱朴子稱鹿夀千嵗滿¶
　　　五百嵗則色白此殆其𩔖今年恭遇¶
聖母皇太后六旬萬夀適靈獸應時而至爰命曰瑞麅而¶
　　　紀以詩¶
　質稟庚辛色珠躔應夀星¶
<pb:KR2k0035_WYG_095-19a>¶
天心慶花甲德産祝¶
慈寧豈意甡甡属偏成翯翯形乍辭鹿食野可比鳳儀庭¶
　性自仙人馴(讀如訓/見史記)圖呈動物靈無須稽獸譜永此驗¶
　祥經¶
　　　麋　與鹿相似毛作梅花斑者為麋爾雅釋鹿曰¶
　　　牡麚牝麀其子麛絶有力□釋麋曰牡麔牝麎其¶
　　　子䴠絶有力狄盖一𩔖而二種也圍塲内多鹿麅¶
　　　少麋迤南始有之舊説以鹿角解於仲夏麋角解¶
<pb:KR2k0035_WYG_095-19b>¶
　　　於仲冬我¶
　皇上考驗物候以解角仲冬者係麈而非麋特為更正¶
　　月令之誤¶
　　　馬　史記匈奴傳曰其畜多馬新唐書奚傳曰其¶
　　　馬善登五代史奚附錄曰馬&KR2439;前蹄堅善走其登¶
　　　山逐獸上下如飛遼史曰契丹舊俗其富以馬今¶
　　　豐寧縣之西即接上都達布遜諾爾牧塲故馬最¶
　　　蕃息其䝉古諸部皆習於畜牧每嵗¶
<pb:KR2k0035_WYG_095-20a>¶
行圍進宴時陳詐馬教駣之觀牧事之盛古所未有䝉¶
　　古取其湩與牛羊酪並資飲食而挏酒尤佳元許¶
　　有壬上京十詠所謂馬酒者是也¶
御製詩¶
　　閲馬(辛酉/)¶
上都(即元上/都地)鹽海(答不遜腦兒即/漢言鹽海也)地寛平芻牧年年龍¶
種生此日材官羣扈蹕當秋田馬並衘聲雲岡萬隊鋪¶
霞錦露草千蹄踏玉英侍從藩王咸眩目空懷少傅作¶
<pb:KR2k0035_WYG_095-20b>¶
歌情¶
　　閲馬(癸亥/)¶
肥壤挾川阿名駒恣寢訛魯詩空賦駉唐牧漫誇多比¶
色猶鋪錦分馳似捲波太平無戰伐憑眺意如何¶
　　槖駝　史記匈奴傅曰其奇畜則槖駝韋昭謂背¶
　　肉似槖故云槖駝漢書作槖佗師古謂能負槖囊¶
　　而䭾物也槖駝本塞外之産漢時中土罕見故以¶
　　為竒畜宋王曽行程錄曰深谷中時見畜牧牛馬¶
<pb:KR2k0035_WYG_095-21a>¶
　　橐駝爾雅翼謂今云駱駝盖音之轉䝉古謂駝為¶
　　特墨飼秣得宜最為蕃息¶
御製詩¶
　　橐駝(癸酉/)¶
種繁鄯善多封牛食少任重其性柔畜中良産内地鮮¶
謬稱馬狀羊為頭塞程橐載無過此色有蒼白或黄紫¶
而今市販亦知用鈴聲替戾行連尾&KR1387;鳴嗜栁(俗云駱/駝嗜栁)¶
(䝉古/嗜酒)不肯前長繩穿鼻騎以牽征囊百務一身具蹄胝¶
<pb:KR2k0035_WYG_095-21b>¶
背腫誰則憐鵞&KR1450;低昻過磧川圖展塞景胡瓌傳避風¶
跑泉語乃誕(漢書西域傳謂燉煌往外國流沙千餘里/無水有伏流駝遇其處以足跑地掘之常)¶
(得水又青海北夏有熱風傷行旅風将至駝先以鼻口/匿沙中人見之則以氊擁蔽口面避其患常詢之青海)¶
(諸部皆/無其事)少見多怪理實然¶
　　詠駝(癸未/)¶
駝有懶乳者忽復厭其駒踶齧不肯哺弱難飼以芻□¶
□待凍斃行将棄諸塗惟彼特墨赤(䝉古謂駝為特墨/特墨赤牧駝者也)¶
識性計有餘胡笳奏其旁哀腔鳴嗚嗚感駝心生憐乳¶
<pb:KR2k0035_WYG_095-22a>¶
　駒乃如初藁鹽旋長成致逺收良圖口詢非耳聞此事¶
　信匪誣嗚呼駝獨非獸乎凱風之母獸不如¶
　　　青羊　宋王曾行程錄曰契丹多青羊格物論曰¶
　　　羊有青者南人所罕見今塞上多有之善走厜㕒¶
　　　間為山羊之一種¶
　御製詩¶
　　　青羊(庚辰/)¶
　青羊善緣壁四蹄利如鑷躑躅㠝岏間虎狼不能躡一¶
<pb:KR2k0035_WYG_095-22b>¶
　朝失所據生捕被虞獵神惢豈跳踉喙息惟伏帖何必¶
　貪肥腯爰命育蹇苶誰辨梓樹化謾擬成都接隨圍霍¶
　集斯驚觀笑囅頰¶
　　　飛狐　鋭頭缺口耳小尾長毛深褐色肉翅連四¶
　　　足其前足三爪後足五爪¶
聖祖御製康熙幾暇格物編(四集/)¶
　飛狐産於口外宻樹林中形似狐肉翅連四足及尾能¶
　飛但能下而不能上續博物志云飛狐亦名飛生今山¶
<pb:KR2k0035_WYG_095-23a>¶
　陜有飛狐嶺飛狐口當時必以物産得名而名勝志曰¶
　有狐食五粒松子遂成飛仙其説荒誕皆因未知天下¶
　有所謂飛狐也¶
　　　飛鼠　首及尾皆似鼠翅與飛狐同¶
聖祖御製康熙幾暇格物編(四集/)¶
　口外又飛鼠與飛狐相𩔖特頭尾似鼠形體小於狐荀¶
　子所謂鼯鼠五技而竆也¶
　　　虎　元史稱松州知州布薩圖格(舊作僕散秃/哥今改正)前¶
<pb:KR2k0035_WYG_095-23b>¶
　　　後射虎以萬計以是知口外産虎自昔為衆今塞¶
　　　山多有之䝉古謂虎為巴爾圍塲中地及府屬境¶
　　　内諸山多有稱巴爾圖者皆以有虎處得名每嵗¶
　駐蹕山莊常¶
　命虎鎗人殺虎至¶
　行圍時¶
　親御虎神鎗殪及射獲者數尤不可勝舉¶
　　　豹　唐書地里志曰營州土貢豹尾今塞山多有¶
<pb:KR2k0035_WYG_095-24a>¶
　　之以金錢文者為貴艾葉文者次之宋沈括夢溪¶
　　筆談曰豹東胡呼失刺孫今舍利孫與豹本為二¶
　　𩔖沈氏殆因舍利孫一名土豹而訛耳¶
　　熊　唐段成式酉陽雜爼曰豬熊其形似猪馬熊¶
　　似馬今塞山多有之小者為狗熊一種大者為人¶
　　熊本草謂即羆絶有力而不常見¶
　　狼　宋陸佃埤雅曰狼大如狗青色善逐獸今塞¶
　　山多有之䝉古謂狼為綽諾府境屬内之山有稱¶
<pb:KR2k0035_WYG_095-24b>¶
　　綽諾圖者皆以有狼處得名¶
　　麞　形似鹿而無角説文以麕為麞崔豹古今注¶
　　亦謂麞一名麕爾雅釋麕所謂牡麌牝麜其子麞¶
　　絶有力豣者是也¶
　　麝　唐書地理志曰營州檀州俱土貢麝香五代¶
　　史奚附錄曰奚常採北山麝香今塞山有之爾雅¶
　　注所謂脚似麕有香者是也¶
　　野馬　後漢書鮮卑傳曰禽獸異於中國者有野¶
<pb:KR2k0035_WYG_095-25a>¶
　　馬考爾雅釋畜有野馬注云如馬而小出塞外又¶
　　云有騊駼狀如馬色青疏引字林云北狄良馬也¶
　　一曰野馬是野馬即為騊駼史記匈奴傳所謂竒¶
　　畜則騊駼郭璞騊駼賛所謂騊駼野駿産自北域¶
　　者是也又匈奴傳有驒騱徐廣謂巨虚之屬索隠¶
　　引説文云野馬屬攷逸周書王會解曰孤竹巨虚¶
　　孔晁注云巨虚驢驘属然塞外不産驢驘所謂驒¶
　　騱巨虚盖野馬之𩔖¶
<pb:KR2k0035_WYG_095-25b>¶
　　野驘　崔豹古今注曰驢牡馬牝生騾考塞外無¶
　　驢故無畜騾惟野騾則有之産沙磧中䝉古謂耳¶
　　為齊克特野騾耳長故以名之¶
　　驢　塞外向不産驢今迤南之地亦有之䝉古部¶
　　落惟喀喇沁有驢以承平日乆復有内地連界故¶
　　有其種¶
　　　按史記稱匈奴竒畜則驢騾又載單于與漢戰¶
　　　不利乘六騾馳去古之匈奴即今之䝉古也恭¶
<pb:KR2k0035_WYG_095-26a>¶
　　　讀¶
御批通鑑輯覽單于乗六驘條及¶
御製野驘詩以驢父馬母而生驘驢非塞産故塞外無¶
　　驘若野驘雖沙漠所有然野獸不可乘洵足以正¶
　　前史相傳之謬¶
　　牛　史記匈奴傳曰其畜多牛明葉向高四裔攷¶
　　曰烏梁海産青牛黄牛明一統志於三衛土産下¶
　　亦列青牛黄牛攷明實録載朶顔三衛求入闗市¶
<pb:KR2k0035_WYG_095-26b>¶
　　牛者不一盖其時多以剽掠為業牧産不蕃也今¶
　　則塞外多畜之耕犍乳㹀産𩔖繁息䝉古資其湩¶
　　酪用充飲食為酥餅尤可行逺又金史地里志謂¶
　　大定府産酥乳餅元一統志謂大寧路武平縣川¶
　　州土産酥乳酪盖塞外所製尤勝内地也¶
　　野牛　後漢書鮮卑傳曰有角端牛以角為弓俗¶
　　謂之角端弓史記司馬相如傳作角&KR1511;郭璞謂角¶
　　&KR1511;似貊角在鼻上堪作弓李陵甞以此弓十張遺¶
<pb:KR2k0035_WYG_095-27a>¶
　　蘇武既云角可為弓自當為常見之獸而又稱角¶
　　在鼻上殊未可信至宋書符瑞志謂角端日行萬¶
　　八千里元史謂元太祖至東印度有一角獸形如¶
　　鹿而馬尾其色綠作人言耶律楚材曰其名角端¶
　　能四方語者此係神獸不常見後漢書鮮卑所産¶
　　之角端乃野牛之𩔖¶
　　羊　史記匈奴傳曰其畜多羊新唐書奚傳曰其¶
　　羊黑五代史奚附錄曰地多黒羊宋洪澔松漠紀¶
<pb:KR2k0035_WYG_095-27b>¶
　　聞曰羊生達靼者大如驢尾巨而厚𩔖扇自脊至¶
　　尾或重五觔或膋脂以為假熊白唐楊煜膳夫經¶
　　手錄曰羊之大者不過五十觔奚中所産者百餘¶
　　觔元許有壬上京十詠有秋羊詩曰塞上寒風起¶
　　庖人急尚供戎鹽舂玉碎肥羜壓花重肉淨烟脂¶
　　透膏凝琥珀濃年年神御殿頒餕每霑儂今塞外¶
　　多畜之秋冬風戾其肉謂之風羊内地以為珍味¶
　　其乳與牛酪同用元楊允孚灤京雜詠詩所謂不¶
<pb:KR2k0035_WYG_095-28a>¶
　　須白粲偹晨吹乳酪羊酥塞北竒者是也¶
　　山羊　塞山多有之鹿身而細毛兩角盤背上有¶
　　蹙紋後漢書鮮卑傳有原羊攷爾雅釋獸曰羱如¶
　　羊注云羱羊似呉羊而大角埤雅曰羱羊狀若騾¶
　　而羣行暑天塵露在其角生草戴行代郡賦所謂¶
　　羱羊養草以盤旋是也本草謂山羊有二種一種¶
　　大角盤旋肉至百觔所謂盤羊者殆即羱羊也又¶
　　一種毛作深黄色者為黄羊亦係野産元許有壬¶
<pb:KR2k0035_WYG_095-28b>¶
　　上京十詠有黄羊詩曰草美秋先腯沙平夜不藏¶
　　解絛文豹徤臠炙宰夫忙元楊允孚灤京雜詠詩¶
　　曰北陲異品是黄羊注云黄羊北方所産者是也¶
　　䝉古謂山羊為伊瑪圍塲中地及府属境内之山¶
　　多有稱伊瑪圖者皆以有山羊處得名¶
　　野豬　塞山多有之宋王曾行程錄曰契丹多黄¶
　　豕盖亦野豕之𩔖䝉古謂猪為噶海圍塲中地及¶
　　府属境内之山多有稱噶海圖者皆以有野猪處¶
<pb:KR2k0035_WYG_095-29a>¶
　　得名¶
　　獾　塞外多有之爾雅謂之猯注云豚也一名獾¶
　　字林曰似豕而肥今土人呼為猪獾其小者為狗¶
　　獾¶
　　獺　宋陸佃埤雅曰似狐而小青黑色是物本有¶
　　山獺水獺二種今塞外所産者大抵皆山獺之𩔖¶
　　土人呼旱獺¶
　　田犬　善捕野獸塞外多畜之元周伯琦上京途¶
<pb:KR2k0035_WYG_095-29b>¶
　　中紀事詩所謂獵犬髙於鹿者是也¶
　　兔　山谷間處處有之有褐及白黑数色䝉古謂¶
　　兔為洮賴府屬境内之山多有稱洮賴圖者皆以¶
　　有兔處得名¶
　　狐　種𩔖不一毛長而黄者曰草狐短而&KR4476;者曰¶
　　沙狐並出䝉古其皮皆可為裘䝉古謂狐為烏納¶
　　格府屬境内之山多有稱烏納格圖者皆以有狐¶
　　處得名¶
<pb:KR2k0035_WYG_095-30a>¶
　　鼦　與貂同爾雅翼謂貂本鼠属故字亦作鼦東¶
　　觀漢記曰建武二十五年烏桓獻貂豹皮詣闕朝¶
　　貢金史地理志曰大定府産鼦鼠¶
　　鼲　後漢書鮮卑傳曰有貂豽鼲子皮毛柔軟天¶
　　下以為名裘章懐太子注曰豽音女滑反鼲音胡¶
　　昆反鼦鼲並鼠属豽猴属也許慎説文解字曰鼲¶
　　鼠出丁零胡皮可作裘又曰豽鼠属善旋陸德明¶
　　經典釋文又稱貀一作豽攷爾雅釋獸貀無前足¶
<pb:KR2k0035_WYG_095-30b>¶
　　注謂似狗豹文有角兩足疏引吕忱字林謂獸無¶
　　前足似虎而黒者名貀則是異獸之名非可以為¶
　　裘者㓂宗奭等本草衍義又以海狗當之然所云¶
　　前脚似獸尾即魚身亦與皮毛柔軟之説不合矣¶
　　攷晉書稱夫餘國出善馬貂豽唐書稱&KR0219;戛斯服¶
　　貴貂豽陳藏器本草稱骨豽獸出西方突厥國似¶
　　狐而大長尾綜核諸説似豽為今之舍利孫而鼲¶
　　子盖今灰鼠之𩔖也至唐書地理志稱營州土貢¶
<pb:KR2k0035_WYG_095-31a>¶
　　骨&KR1208;(一作/骨咄)而不詳其為何物或疑其即為骨豽然¶
　　唐書於黠戛斯傳既有貂豽而又稱其獸有野馬¶
　　骨咄知必非一物松漠紀聞載契丹重骨咄犀紋¶
　　如象牙黄色知骨咄乃野牛之名與豽固迥異矣¶
　　黄鼠　元許有壬上京十詠有黄鼠詩楊允孚灤¶
　　京雜詠詩注曰黄鼠灤京奇品劉績霏雪錄謂北¶
　　方黄鼠穴處各有配匹秋時畜黍菽及草木之實¶
　　以禦冬各為小窖别而貯之天氣晴和時出坐穴¶
<pb:KR2k0035_WYG_095-31b>¶
　　口見人則拱前腋如揖狀即入穴味極肥美元朝¶
　　恒為玉食之獻置官守其處人不得擅取也黄鼠¶
　　之名古来所稱互異宋刁約使契丹為北語詩曰¶
　　宻賜十貔貍注云形如鼠而大穴居食榖粱嗜肉¶
　　北朝以為珍膳味如豚肉而脆宋周宻齊東野語¶
　　引澠水燕談謂契丹國産大鼠曰毗狸形𩔖鼠而¶
　　足短極肥其國以為殊味穴地取之以供國王之¶
　　膳自公相以下皆不得嘗常以羊乳飼之傾北使¶
<pb:KR2k0035_WYG_095-32a>¶
　　嘗擕至京烹以進御本朝使其國者亦皆得食盖¶
　　極珍重之此物亦竹&KR2401;獾狸之𩔖又宋張浮休使¶
　　遼録曰有令邦者以其肉一臠置之食物之鼎則¶
　　立麋爛是以愛重攷張舜民畫墁錄曰南使至北¶
　　帳前見畢宻賜肥羖十枚毘黎邦十頭毘黎邦大¶
　　鼠也據此則貔貍也令邦也毘黎邦也實是一物¶
　　譯語有緩急輕重耳明李時珍本草綱目乃稱黄¶
　　鼠古謂之鼲鼠遼人呼為貔貍亦名令邦皮可為¶
<pb:KR2k0035_WYG_095-32b>¶
　　裘領然諸書所載黄鼠俱無别名鼲子之説亦無¶
　　皮可為裘之事時珍盖臆説也¶
　¶
　¶
　¶
　¶
　¶
欽定熱河志卷九十五¶
