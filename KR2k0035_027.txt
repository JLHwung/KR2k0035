# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.692158
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0035_WYG_027-1a>¶
欽定四庫全書¶
欽定熱河志巻二十七¶
　行宫三¶
　　四面雲山¶
　　北枕雙峰¶
　　西嶺晨霞¶
　　錘峰落照¶
　　南山積雪¶
<pb:KR2k0035_WYG_027-1b>¶
　　梨花伴月¶
　　曲水荷香¶
　　風泉清聼¶
<pb:KR2k0035_WYG_027-2a>¶
¶
<pb:KR2k0035_WYG_027-3a>¶
　　　四面雲山　山莊西北隅㝡髙䖏一峰拔地搆亭¶
　　　其上¶
聖祖御題額曰四面雲山聫曰山髙先得月嶺峻自来風¶
　　　是亭切漢凌霄羣山拱揖各開生面東眺天橋雲¶
　　　垂檐際南則玉冠諸峰望如屏列北則金山黒山¶
　　　屹峙廣仁嶺迤西諸峰盤礴案衍絡繹奔赴憑虚¶
　　　縱覧萬景天全伏讀¶
　御製諸什信乎乾坤清景秀寫無雙矣¶
<pb:KR2k0035_WYG_027-3b>¶
聖祖御製詩¶
　　　四面雲山(三集/)¶
　　　澄泉繞石迤西過泉源盤岡紆嶺有亭翼然出衆¶
　　　山之巔諸峰羅列若揖若拱天氣清朗数百里外¶
　　　巒光雲影皆可逺矚亭中長風四逹伏暑時蕭爽¶
　　　如秋¶
　殊狀崔嵬裏蘭衢入好詩逺岑如競秀近嶺似争竒雨¶
　過風来𦂳山寒日落遲亭遥先得月樹宻顯髙枝潮平¶
<pb:KR2k0035_WYG_027-4a>¶
　無湧浪霧淨少多岐脉脉金明液溶溶積翠池常憂思¶
　觧愠樂志餘清悲素學臣鄰老耆年自不知¶
　　　登四面雲山(四集/)¶
　雲梯石磴逼巃嵸倚杖旁觀衆壑同更上一層圖逺望¶
　奈何樹襍與烟籠¶
　御製詩¶
　　　四面雲山恭和¶
皇祖聖祖仁皇帝御製元韻(辛酉/)¶
<pb:KR2k0035_WYG_027-4b>¶
　攀躋歩崇嶺摩詰畵中詩岑壑依然在川原望裏竒重¶
　来猶切切欲去更遲遲孤鶴唳層巘孫梧擢老枝苔紋¶
　迷近砌鹿跡印斜岐座静来青黛牕虗浸曲池懐¶
恩常撫蹟憶昔更含悲當日¶
乾乾意身肩始得知¶
　　　題四面雲山亭子(乙丑/)¶
　四柱搆峰巔松蘿作扉闥詰曲頻攀躋造極心乃豁一¶
　覽衆山小左挹雲容活鶴唳與鹿呦饒伊相問答¶
<pb:KR2k0035_WYG_027-5a>¶
山中無朝暮行漏丁丁報東峰尚夕陽西嶺已落照秋¶
雲淡逺天萬里縱清眺有時噫氣作于喁號萬竅而我¶
亦會心憑虚一長嘯¶
我有山水癖耽詩殊未厭此地况迥絶衆壑歸包函峰¶
翠經雨洗楓丹著露添掃苔坐石頭凌霧振衣衫自覺¶
勝前秋饒有吟髭拈¶
　　登四面雲山亭子(己巳/)¶
雨過千峰濯黛青乗涼縱目坐山亭尋常樹色猶遮望¶
<pb:KR2k0035_WYG_027-5b>¶
到此山容無遁形¶
絶頂平臨北斗齊座中惟覺萬山低林禽饋客爭銜果¶
磵鹿迎人淺印泥¶
霽空寥濶早秋清邈爾拈豪暢快生底事成吟多警句¶
會心逺䖏鮮凡情¶
　　登四面雲山亭子¶
中峯千丈㧞地起特據其巔搆亭子初秋薈蔚尚連林¶
登臨未露山容美重来木葉已半落惟餘老翠及嫩紫¶
<pb:KR2k0035_WYG_027-6a>¶
精神氣韻莫不獻纂組刻峭無能擬三旬飽看塞垣山¶
嶊崣綺錯固佳矣萬景天全結搆精又盡善焉乃在此¶
　　四面雲山(壬申/)¶
軒忩徹四面巖谷俯千重奚數荆關蹟堪尋佺羡踪林¶
踈為風拂峰現忽雲封筞騎遵﨑棧時看白鹿逢¶
　　登四面雲山亭子¶
亭子雲山㝡髙䖏停鑾未肯頻臨駐聞之地靈神所都¶
隠虞為我勞仙馭崇壇案衍實佳㢤能辭偶爾一徘徊¶
<pb:KR2k0035_WYG_027-6b>¶
屈指六年登六度每登必有風雨来今朝秋宇澄新霽¶
林扉跋馬鳴璁轡孤亭小坐未俄延前楹倐復烟絲綴¶
飛空掠樹不踰時長天一碧懸清暉千秋葉葉翠難状¶
萬峰濯濯青偏竒風為車兮雲為馬山之靈兮翩其下¶
洞庭張樂信然乎何必曲髙和者寡¶
　　登四面雲山亭子六韻(甲戍/)¶
䟦馬遵﨑棧楓香路幾盤忽看一笠近儼㨿萬螺端夏¶
似將秋易心因縱目寛竒峰雲四宇活畫樹千巒避暑¶
<pb:KR2k0035_WYG_027-7a>¶
　最髙䖏披襟生峭寒青瑶蔚逺近何必綴稜丹¶
　　　登四面雲山亭子恭賦¶
皇祖山髙先得月之句¶
　峻嶺切雲漢孤亭俯渤瀛氷輪纔湧出玉砌早光明培¶
　塿難為障姮娥若可迎有林皆一桂無界不三清盈手¶
　寒何礙流睎魄倍晶兔原龍塞物鹿作羽衣聲谷口猶¶
　燈火河邉辨畛營萬方歸朗照辭見¶
聖人情¶
<pb:KR2k0035_WYG_027-7b>¶
　　　登四面雲山亭子作歌¶
　亭子諸峯最髙處以不常来如始遇秋風筞騎一遨逰¶
　巖樹澗葩皆興助金山西北黒山東天橋對面當亭中¶
　我欲因之詣彼岸佺僑之軰其相逢佺僑仙術無濟世¶
　寄意則可難從事黍原蕎巘皆本圖外靖内安尋至計¶
煌煌聖藻石屏懸齊年却識辛夘年廻思承¶
訓¶
御座前敢不蘉乎佛時肩¶
<pb:KR2k0035_WYG_027-8a>¶
　　登四面雲山亭子(庚辰/)¶
中峯㢠出羣一笠與平分四面雲山態八音天籟聞山¶
齋俯剏得(創得齋在深山邃谷隠不見惟/此亭標最髙峯俯視如在咫尺)大塊有真文¶
亦欲無言去其如伺懋勤¶
　　登四面雲山亭子(辛巳/)¶
清秋雲散碧天露策馬遂造最髙䖏谷中婪熱尚覺炎¶
峰頂峭寒不禁遽幾畨畫意徒凝眸今朝親到興始酬¶
樹猶張王(二字皆/去聲)依巖緑泉自清涼羃石流近村逺墅¶
<pb:KR2k0035_WYG_027-8b>¶
都結攬黍髙稻下黄雲染関外秋成乃爾佳豫民被潦¶
頓遥感¶
　　登四面雲山亭子(壬午/)¶
策馬蘭蹊不礙凉虗亭憇坐敞秋光逺山似揖近山拱¶
楓葉初丹槲葉黄西北諸峰倚天近東南一水入瀛長¶
年年舊句鄰新句徒曰忘言那易忘¶
　　登四面雲山亭子作歌(癸未/)¶
山莊中山㝡髙䖏千峯萬嶺莫與齊金山黒山山城外¶
<pb:KR2k0035_WYG_027-9a>¶
雖髙於此望覺低避暑夲自無暑到夏不厭凉語可稽¶
乗閒策馬試登陟濃青深翠盤雲蹊每值嘉䕃輙止憇¶
為恐僕從勞攀躋到来一笠冠絶頂天風拂拂吹天䨑¶
有時晴光摇草樹有時晦影沈巖豀吾知之矣起予思¶
便與作歌亭柱題¶
　　登四面雲山亭子待月即景四首¶
過望東峯月遲上欲圖早見陟西峰谷中摸索光明者¶
豈識先他四刻逢¶
<pb:KR2k0035_WYG_027-9b>¶
慣厭中涓早備釭千巒夕景正無雙天橋驀看氷輪湧¶
訝是嵩髙玉女窓¶
東界今宵浄歛雲呈全體不掩毫分㡳須轉句衡前夕¶
自是髙山迥出羣¶
滿目為眀滿意虗林光巒影縂如如松扉繋馬歸齋閣¶
載得金波到碧疏¶
　　登四面雲山亭子待月¶
夏夕登亭曽待月新秋轉瞬望仍過底因識得無遷䖏¶
<pb:KR2k0035_WYG_027-10a>¶
　依舊清光暎女蘿¶
　氷輝萬里朗澄鮮&KR0927;杪何須計欠圓㝡是山髙先得月¶
　(亭子聫句山髙先得月嶺峻/自来風    皇祖御筆也)¶
聖人留句示神詮¶
　天橋正對碾輪移素影旋看碧宇披幾㸃螢光流樹底¶
　勞㢤却笑爾何為¶
　楓林莎坂影依稀載得銀蟾並馬歸所以畧殊前度者¶
　夜凉山静欲添衣¶
<pb:KR2k0035_WYG_027-10b>¶
　　　登四面雲山亭子(甲申/)¶
　到来彌月始言登曰不䟱慵信孰憑半為少閒半艱詠¶
　因他地占最髙層¶
　縱目朗然更蕼然萬山髙下拱階前凌空颯沓天風落¶
　疑是廣寒奏管絃¶
　秋宇寥蕭秋日晶秋雲片片逐風行今朝一踐秋山約¶
　萬樹當秋自賦聲¶
　唘蹕眀當徃木蘭索酬吟興陟崇巒笑他玉局非精詣¶
<pb:KR2k0035_WYG_027-11a>¶
髙䖏瓊楼何礙寒¶
　　登四面雲山亭子以題為韻四絶句(乙酉/)¶
山莊半月駐亭子今初至迥出界以三俯望海為四¶
尋常雲際看入峪轉不見一二灑天花(是日微雨梵典/以雨雪皆為天)¶
(花/)迎客開生面¶
巖葩不識名襲人多淨芬却頋来時路隠現於白雲¶
邇日頗覺熱凉生瞥眼間下臨萬壑深乃悟居髙山¶
　　登四面雲山亭子(丙戌/)¶
<pb:KR2k0035_WYG_027-11b>¶
盤峰數息亮輿登千里河山座下憑頗覺生衣怯凉籟¶
諸天之上玉壺氷¶
乍隂忽霽益増景近壑遥巒畢獻佳煙火萬家鋪廣甸¶
俯臨都為(去/聲)計安懐¶
亭柱詩屏掛欲週便因嵗月騐從頭掞牋不慮天風拂¶
喜與山靈作倡酬¶
太古以来即有此迥情誰復費安排椒蹊索與遲遲下¶
為愛新涼滿意佳¶
<pb:KR2k0035_WYG_027-12a>¶
　　登四面雲山亭子作歌(丁亥/)¶
碧天如洗秋陽皛不凉不暄風物好蘭蹊筞馬登最髙¶
興會今朝霄漢表霄漢之表搆虗亭依稀如到廣寒庭¶
桂花未作金粟色萬山枝葉交濃青濃青疊翠開生面¶
風過霓裳聲逓按此而無語頓置歸恐防山靈笑踈慢¶
　　登四面雲山亭子(戊子/)¶
崿嶂傾崖幾曲盤到来俯視萬峰攢唅呀更復天風鼓¶
座上添衣七月寒¶
<pb:KR2k0035_WYG_027-12b>¶
青楓翠柏眼前羅棧齴猶看蒼鹿過風籟渾疑華山頂¶
明星玉女按雲和¶
亭子雲端不屡登登欣曠志共秋澄短長詩句題簷柱¶
也喜同人年嵗増¶
　　登四面雲山亭子(己丑/)¶
今朝䖏暑曝秋陽婪尾蒸炎反異常數息肩輿纔造頂¶
天風透體䪺生凉¶
山莊一至一番登亭柱題詩嵗嵗増却是陳言難盡去¶
<pb:KR2k0035_WYG_027-13a>¶
清新俊逸又何曽¶
上祇天髙下絶羣不遮憑覽靜巖氛若云萬里歸眼底¶
那見滇南萬里軍¶
　　登四面雲山亭子(辛夘/)¶
早晚峭寒卓午熱山中無定有其常敞亭底識最髙䖏¶
向日坐来猶覺凉¶
畫屏攅簇衆嶙峋碧落秋澄迥暢神却憶去年遲駐蹕¶
歴觀題柱闕庚寅(每嵗至山莊必登此亭登必有詩題/柱昨嵗因朕六旬慶典中秋後始唘)¶
<pb:KR2k0035_WYG_027-13b>¶
(鑾至熱河駐蹕四日即幸/木蘭未及登此遂闕題詠)¶
四面虛明俯萬巒真教逰目緑雲端摛毫句擬新鄰舊¶
欲去陳言戞戞難¶
　　登四面雲山亭子(壬辰/)¶
林海湯湯泛碧瀛中央亭子聳檐楹恰如身到蓬莱島¶
俯視波瀾縂翠瓊¶
雲山四面若無隙夏木千章最有神梯几天風度摇刖¶
衣裳飄拂絶㣲塵¶
<pb:KR2k0035_WYG_027-14a>¶
秋令来多夏令少兹来夏月亦如秋祝融便擬設孤注¶
到此金官勝一籌¶
　　登四面雲山亭子作(癸巳/)¶
昨欣驟雨暑全湔極嶺登臨忽隔年望去天光千里外¶
逓来秋信五朝前(是月十九/日立秋)擅乾坤内無雙景奪造化¶
工有獨權坐此應教諸慮静依然馳念到金川¶
　　登四面雲山亭子(甲午/)¶
亭子尚未登時炎幾暇少兹逢雨後爽弗濘縁山道肩¶
<pb:KR2k0035_WYG_027-14b>¶
輿數息至萬葉夕陽皎天衣一縷無虚言造雲表玊鏡¶
已掛空却匪遲(去/聲)之早心凝形亦釋於何覓懐抱去嵗¶
與今朝一例漏聲杳¶
　　登四面雲山亭子(乙未/)¶
塞天過雨碧於藍塞谷落風寒非冷因縁時節不可孤¶
便以筍輿尋勝境立秋雖未巳秋月皜日金颸報秋景¶
數歩一憇陟巉巖樹杪虚亭見崇嶺左右鹿隊何逍遥¶
髙下蟬聲亦清警玉宇直欲换祫衣林海又疑泛野艇¶
<pb:KR2k0035_WYG_027-15a>¶
我到山莊已逾月超几妙趣今方領遐㢤崆峒拜下風¶
小矣勾漏尋丹井¶
　　登四面雲山亭子作歌(丙申/)¶
登培塿起衡霍心游㳙澮發江湖思而况靈區髙峙煙¶
霞表兼之茂林湧現滄溟意矗玉筍之崢嶸幻翠波以¶
溶㵝登斯亭者如泛海上之槎蓬萊方丈之仙不招而¶
自至¶
　　登四面雲山亭子用兩韻迴文體¶
<pb:KR2k0035_WYG_027-15b>¶
避暑山荘暑亦過設恒無暑奈田何然而凉處暑可避¶
斯則山荘有獨多避暑莫若此亭子髙䖏不勝寒是矣¶
至却月餘未曽登則慮恐勞僕從耳今朝立秋秋信多¶
光隂荏苒真無何常時望中給念者是宜乗爽言經過¶
不須命騎命輿耳數息駕言亦至矣千巖萬樹在眼中¶
眼中吾老吟杜子¶
　　登四面雲山亭子(庚子/)¶
夏月忽忽過秋朝得得来萬山青昊近四面碧雲開𤾉¶
<pb:KR2k0035_WYG_027-16a>¶
雨真稱恊髙寒此暫陪吟題闕丁戊(歴年登亭子無不/刻木牌㽞詩獨闕)¶
(丁酉戊戌二/年未至耳)追憶愴神㢤¶
　　登四面雲山亭子作歌(辛丑/)¶
亭子雲山最髙䖏一年祇臨一两度秋晴風爽試攀躋¶
倐見四面英英佈園中此可稱靈山海喇汗頗似興安¶
(塞外山靈異者䝉古率謂之海喇汗而興安為最凡車/騎過此輙雨俗云洗山丁丑經興安雨有海喇汗常靈)¶
(應明易為雨亦/易為晴之句)略霏細&KR0584;旋開霽神樞孰得窺其端薈¶
蔚乍為寥朗宇天橋錘峰近可睹萬景幻化供眺吟千¶
<pb:KR2k0035_WYG_027-16b>¶
古詩人誰水乳¶
　　登四面雲山亭子(壬寅/)¶
亭㩀巍巔到不頻秋朝緩陟又檐廵諸峰近逺拜風下¶
一榻髙眀俯景新緑樹叢中紅㸃畫碧山空外白書紳¶
去天尺五心寥濶得句應知逈入神¶
<pb:KR2k0035_WYG_027-17a>¶
¶
<pb:KR2k0035_WYG_027-18a>¶
　　　北枕雙峯　山莊内直北山嶺有亭焉斗拔竦起¶
　　　與西北金山東北黒山頡頑鼎峙¶
聖祖御題曰北枕雙峰其勢排空屹向如天門雙闕對拱¶
　　　檐楹亭前两石笋秀削青瑶矗立雲際上鐫¶
聖祖詩¶
　皇上和章糺縵雲霞含吐日月伏覩¶
天文垂象益徴地靈鍾秀云¶
聖祖御製詩¶
<pb:KR2k0035_WYG_027-18b>¶
　　　北枕雙峯(三集/)¶
　　　環山莊皆山也山形至北尤髙亭之西北一峰峻¶
　　　出勢陂陀而逶迤者金山也其東北一峯㧞起勢¶
　　　䧺偉而崒嵂者黒山也两峰翼抱與兹亭相鼎峙¶
　　　焉¶
　嶔竒岡岫紫宸闗乾地金峰坎黒山苦熱雲生雙嶺腹¶
　盆傾瞬自落溪灣¶
　御製詩¶
<pb:KR2k0035_WYG_027-19a>¶
　　　北枕雙峰㳟和¶
皇祖聖祖仁皇帝御製元韻(辛酉/)¶
　欲排雲霧叩仙闗咫尺羅天即此山却喜晴明聊縱目¶
　灤河如帶一灣灣¶
　　　北枕雙峰(壬申/)¶
　雙峰金與黒(西北金山/東北黒山)拱揖若来恭嶊崣天光接𡨕濛¶
　雲氣涵鸞音媿阮籍鶴度肖蘓耽反照千林紫吟情落¶
　碧潭¶
<pb:KR2k0035_WYG_027-20a>¶
¶
<pb:KR2k0035_WYG_027-21a>¶
　　　西嶺晨霞　自雲航月舫右行傑閣巋然臨波面¶
　　　岫一鑑渟瀅千林薈蔚紫霞晨映在雲岑木杪之¶
　　　間至其倐忽變幻錦文繡錯十色五光難以名狀¶
聖祖御題額曰西嶺晨霞聫曰鶯㽞花下立鶴引水邉行¶
　皇上御書聨曰雲卧天闚無不可風清月白致多佳又¶
　　　曰窓外逺山如黛色檻邉列樹作濤聲¶
聖祖御製詩¶
　　　西嶺晨霞(三集/)¶
<pb:KR2k0035_WYG_027-21b>¶
　　　傑閣臨波軒窓四出朝霞初焕林影錯繡西山麗¶
　　　景入几案間始登閣若履平地忽縁梯而䧏方知¶
　　　上下楼也¶
　雨歇更闌斗柄東成霞聚散四方風時光豈在凌雲句¶
　寡過清談宜守中¶
　御製詩¶
　　　西嶺晨霞恭和¶
皇祖聖祖仁皇帝御製元韻(辛酉/)¶
<pb:KR2k0035_WYG_027-22a>¶
翔陽騰曉海門東似颭紅旗錦颺風何必暮山誇返照¶
試㸔西嶺畫屏中¶
　　西嶺晨霞(壬申/)¶
窓户含西嶺晨霞亦可稱恍如赤城畔髙出白雲層暎¶
日真還幻隨風㪚復凝今朝凖為雨農諺有明徴(農諺/晚霞)¶
(晴朝/霞雨)¶
<pb:KR2k0035_WYG_027-23a>¶
¶
<pb:KR2k0035_WYG_027-24a>¶
　　　錘峰落照　山莊東五里許為磬錘峰酈氏注所¶
　　　謂武列水歴石挺下挺在層巒之上孤石雲舉臨¶
　　　崖危峻可髙百餘仭者也¶
聖祖賜名錘峰就山莊西嶺構亭與四面雲山亭相望東¶
　　　界諸峰悉在指顧每紅輪西下返照在東衆山蒼¶
　　　然暮色而是峰逈出孤髙揚暉天末烟嵐變幻金¶
　　　碧陸離¶
題額曰錘峰落照聨曰嵐氣濕青屏天際遥看烟樹色水¶
<pb:KR2k0035_WYG_027-24b>¶
　　　光燃素練風中時聴石泉聲¶
聖祖御製詩¶
　　　錘峯落照(三集/)¶
　　　平岡之上敞亭東向諸峯横列于前夕陽西映紅¶
　　　紫萬狀似展黄公望浮嵐暖翠圖有山矗然倚天¶
　　　特作金碧色者磬錘峰也¶
　縱目湖山千載留白雲枕澗報深秋巉岩自有争佳䖏¶
　未若此峰景㝡幽¶
<pb:KR2k0035_WYG_027-25a>¶
　御製詩¶
　　　錘峰落照㳟和¶
皇祖聖祖仁皇帝御製元韻(辛酉/)¶
　獵罷途經羽盖留錘峯落日正深秋白雲紅樹参差處¶
　疑有寒山結宇幽¶
　　　錘峰落照(己巳/)¶
　西日隠東峯天光入水底披襟松籟寒千林紛翠紫¶
　　　錘峰落照(壬申/)¶
<pb:KR2k0035_WYG_027-25b>¶
　曽愛文皇句(唐太宗有初/晴落景詩)髙標物外情照亭浮檻晃燭¶
　浦漾瀾朙理境資強立神工謝巧營倚天森玉柱擬待¶
　勒誰名¶
　　　賦得錘峰落照(甲戌/)¶
　一柱標雲漢千峯最上層亭亭明夕照煜煜蔚霞蒸落¶
　景連空翠騰光入碧澄西崖翻直影東戸引閒慿何必¶
　憂騷客端宜悟苾僧送將朱鳥隠掛得玉蟾昇逸趣發¶
　菁藻餘輝帶綘繒神錘工體物惟是¶
<pb:KR2k0035_WYG_027-26a>¶
聖人能¶
<pb:KR2k0035_WYG_027-27a>¶
¶
<pb:KR2k0035_WYG_027-28a>¶
　　　　南山積雪亭在山莊正北髙據山巔南望諸峰¶
　　　　環揖拱向塞地髙寒杪秋雪下環視樓閣髙下皎¶
　　　　然寒玉光中謝賦所稱重璧連璐者盖兼其勝¶
　聖祖御題額曰南山積雪山莊每峰頂各冠以亭南則錘¶
　　　　峰落照其左為北枕雙峰少北而西則四面雲山¶
　　　　東北則南山積雪也四亭列峙各擅佳勝而千岩¶
　　　　之秀擷矣四時之氣偹矣¶
　聖祖御製詩¶
<pb:KR2k0035_WYG_027-28b>¶
　　　　南山積雪(三集/)¶
　　　　山莊之南複嶺環拱嶺上積雪經時不消於北亭¶
　　　　遥望皓潔凝映晴日朝鮮瓊瑶失素峩眉明月西¶
　　　　崑閬風差足比擬¶
　　圖畫難成邱壑容濃籹淡抹耐寒松水心山骨依然在¶
　　不改氷霜積雪冬¶
　　御製詩¶
　　　　南山積雪㳟和¶
<pb:KR2k0035_WYG_027-29a>¶
皇祖聖祖仁皇帝御製元韻(辛酉/)¶
　芙蓉十二列峰容最喜寒英綴古松此景祗宜詩想像¶
　留觀直待到深冬¶
　　　南山積雪(壬申/)¶
　嶤峯何所異積素雅宜看朔氣干霄白清威羃地寒塞¶
　梅粘樹樹凍玉咽灘灘歌郢誰家子應来曲裏彈¶
<pb:KR2k0035_WYG_027-30a>¶
¶
<pb:KR2k0035_WYG_027-31a>¶
　　　梨花伴月　山莊西北曰梨樹峪以所産得名入¶
　　　峪平岡逶迤不覺近逺惟聞幽澗潺鳴迸落石罅¶
　　　行里許静深繚曲漸入夐邃奥如窈如不知此中¶
　　　壺天勝界也時當春日萬樹梨花素艶幽香清輝¶
　　　不隔¶
聖祖御題額曰梨花伴月内為永恬居更内則素尚齋¶
聖祖御製詩¶
　　　梨花伴月(三集/)¶
<pb:KR2k0035_WYG_027-31b>¶
　　　入梨樹峪過三岔口循澗西行可里許依岩架屋¶
　　　曲廊上下層閣参差翠嶺作屏梨花萬樹㣲雲淡¶
　　　月時清景尤絶¶
　雲忩倚石壁月宇伴梨花四季風光麗千岩土氣嘉瑩¶
　情如白日託志結丹霞夜静無人語朝来對客誇¶
　　　梨樹峪道中歩輦口占(四集/)¶
　入谷橋分三岔路傍崖歩輦景何深山中獨見松林影¶
　時有清流助鼔琴¶
<pb:KR2k0035_WYG_027-32a>¶
　　　其二¶
　一溪展轉見山花歩歩石苔楊栁斜試看目前將熟果¶
　青榛郁李並堪誇¶
　御製詩¶
　　　梨花伴月㳟和¶
皇祖聖祖仁皇帝御製元韻(辛酉/)¶
　誰道邉関外春時亦有花寒香雪添豔淡影月増嘉雅¶
　稱峰頭雨何湏谷口霞塗山千萬樹踪跡漫相誇¶
<pb:KR2k0035_WYG_027-32b>¶
　　　梨花伴月¶
　盤逕入深秀雲居得𤱔平春来花正放壺裏月偏眀香¶
　色雙清境希夷一晌情神仙惟自度詎必藉金莖¶
<pb:KR2k0035_WYG_027-33a>¶
¶
<pb:KR2k0035_WYG_027-34a>¶
　　　曲水荷香　亭南向在北山麓竒石参差鱗次瓦¶
　　　疊澗水潺潺隨石折為小沼中植芙蕖亭亭萬柄¶
　　　翠葢紅葩自然香逺¶
聖祖御題額曰曲水荷香舊在暖澑暄波北今移于此¶
聖祖御製詩¶
　　　曲水荷香(三集/)¶
　　　碧溪清淺隨石盤折流為小池藕花無数緑葉髙¶
　　　低每新雨初過平堤水足落紅波面貼貼如泛杯¶
<pb:KR2k0035_WYG_027-34b>¶
　　　蘭亭觴詠無此天趣¶
　荷氣参差逺益清蘭亭曲水亦虚名八珍㫖酒前賢戒¶
　空設流觴金玉羹¶
　御製詩¶
　　　曲水荷香㳟和¶
皇祖聖祖仁皇帝御製元韻(辛酉/)¶
　當年¶
睿志尚髙清非慕濓溪癖愛名重憶瓊筵陪¶
<pb:KR2k0035_WYG_027-35a>¶
色笑金匙常飽手調羹¶
　　　曲水荷香(壬申/)¶
　鏡面鋪霞錦芳飈習習輕花常留待賞(每到山莊雖深/秋亦有荷花)¶
　香是逺来清緗盖迎秋直珠囊帶露擎楚人休製服同¶
　此樂衢亨¶
<pb:KR2k0035_WYG_027-36a>¶
¶
<pb:KR2k0035_WYG_027-37a>¶
　　　風泉清聼　松鶴清越之西置三楹曰風泉清聼¶
　　　有泉出两山間注谿穿竇風来澗谷則聼益清逺¶
　　　與松聲鶴韻相答¶
聖祖奉¶
寜夀宫問¶
安時所憇故有¶
瑶池芝殿之句内為秋澂齋¶
　皇上御書聫曰素影冩波澂境原無暑清風拂林爽氣¶
<pb:KR2k0035_WYG_027-37b>¶
　　　最宜秋¶
聖祖御製詩¶
　　　風泉清聼(三集/)¶
　　　两峰之間流泉潏潏㣲風披拂滴石作琴筑音與¶
　　　鶴鳴松韻相應泉味甘馨怡神養夀恰合章孝標¶
　　　松下泉詩注瓶雲母滑潄齒茯苓香¶
　瑶池芝殿老莱心涌出新泉萬籟吟芳檻倚欄蒸靈液¶
　南山近指奏清音¶
<pb:KR2k0035_WYG_027-38a>¶
　御製詩¶
　　　風泉清聼㳟和¶
皇祖聖祖仁皇帝御製元韻(辛酉/)¶
　物物都歸大造心風泉亦觧奏清吟熙和六十一年化¶
　編簡猶垂¶
雅頌音¶
　　　風泉清聼¶
　出石泉惟冽因風響益清虹垂飲澗勢琴譜號鐘聲江¶
<pb:KR2k0035_WYG_027-38b>¶
　海他時赴雲霞此處生¶
當年川上意仰識在民情¶
　　　題秋徴齋(甲申/)¶
　山齋秋日坐秋景恰方徴爽氣在蘭沼霽光浮槲陵有¶
　雲惟㸃綴無宇不寛𢎞設問安心䖏玉壺都是氷¶
　　　秋澄齋(丙戌/)¶
　枕上西風曉屋涼澄来碧宇滿秋光袷衣喜著單衣换¶
　吟務那侵幾務忙邇日炎暄避何有晚田雨潤望難忘¶
<pb:KR2k0035_WYG_027-39a>¶
京畿却報宜暘好銅雀聲中待築塲¶
　　秋&KR0697;齋(丁亥/)¶
氣蕭碧宇無邉浄潦盡寒潭澈底清俯察仰觀心有會¶
奉時惟是應時行¶
　　秋&KR0697;齋(己丑/)¶
天朗雲無一片凝果然碧宇到秋澄空齋恒得消斯景¶
偶坐因之興亦騰¶
　　題秋澄齋(己亥/)¶
<pb:KR2k0035_WYG_027-39b>¶
今朝秋信甚分明舉目天髙氣已清雖有雲生惟覺淡¶
每欣日照必含晶閒来那計两年别偶坐堪探六義精¶
研浄甌香諸慮静山齋真是副嘉名¶
　　秋&KR0697;齋八韻(辛丑/)¶
氣澄天碧落時澄地溽收山澄雲斂谷川澄水浄流人¶
澄暑退夷物澄毛毨柔一澄無弗澄而搃皆縁秋我適¶
坐髙齋灑然會心悠其中閲今昔不覺光隂遒代謝由¶
化工推遷誰能留惟是祝宜暘西成近可酬¶
<pb:KR2k0035_WYG_027-40a>¶
　　題秋澂齋(壬寅/)¶
昨日立秋時值晚(昨六月二十九/日戌時立秋)今朝即景晚来臨果¶
然一夜分秋夏颯爾入忩暢詠吟喜是滿天開素宇幸¶
猶三伏未愁霖副名合共蕭齋慶澄矣全消芥蔕心¶
　¶
　¶
　¶
　¶
<pb:KR2k0035_WYG_027-40b>¶
　¶
　¶
　¶
　¶
　¶
　¶
　¶
欽定熱河志卷二十七¶
