# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:17.169148
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷九十六
<pb:KR2k0035_WYG_096-1a>¶
欽定四庫全書¶
欽定熱河志卷九十六¶
　物産五¶
　蟲之屬¶
　　蟬　爾雅釋蜩有七種皆蟬之屬揚䧺方言列諸¶
　　蟬多至二十餘名盖是物本隨地而異今闗外之¶
　　蟬不入闗内其出聲較内地稍遲而音特清壯䝉¶
　　古謂蟬為綽爾齊¶
<pb:KR2k0035_WYG_096-1b>¶
御製詩¶
　　塞蟬(較内地者大而聲壯䝉古名之/曰綽爾齊綽爾齊者胡笳也)　(甲戌/)¶
塞榆雨霽流繁響静聼啁嘹亦自嘉䝉古不知虗體物¶
指聲直謂是胡笳¶
　　塞蟬(辛巳/)¶
綽爾齊争噪霽川(闗外蟬不入闗内其音較内地宏而/直䝉古謂之綽爾齊綽爾齊者胡笳)¶
(奏曲人謂其/聲似故名之)天然南北限䧺邉中庭地白𫝊陳語曰和¶
眀君撥四絃¶
<pb:KR2k0035_WYG_096-2a>¶
　　聞蟬(癸未/)¶
氣候北来遲一月塞林今日始聞蟬舉頭宻葉尋不見¶
但見流隂旋(去/聲)旋遷¶
　　聞蟬(乙未/)¶
萬物憑生各趨時率因暄寒為早遲山莊今日始聞蟬¶
南北氣候殊若斯詎惟氣候殊聲音亦異其北蟬聲䧺¶
粗且野南蟬聲細清以淒大抵氣禀分人性而衆生𩔖¶
咸隨之䝉古遂謂綽爾齊(闗外蝉音較内地宏而直䝉/古謂之綽爾齊綽爾齊者胡)¶
<pb:KR2k0035_WYG_096-2b>¶
(笳奏曲人也以蝉/聲相似故名之)曲項蘆管和(去/聲)以吹有時頗叶韻髙¶
低然而彼此兩不知豈非幕天席地中若人若物同䝉¶
大造同熈怡小㢤俞琰席上腐談獨舉昭君笑其渾不¶
似而又訛為火不思¶
　　詠蟬(丙申/)¶
塞外蟬聲殊塞内元音太古綽爾(平/聲)齊(塞外蝉與内地/稍異䝉古呼為)¶
(為綽爾齊謂/其似歌曲也)報秋律合商兮羽飲露韻諧髙與低松下¶
花間常入聼排衙喝道漫嘲題山中鼔吹流清響意謂¶
<pb:KR2k0035_WYG_096-3a>¶
斯猶勝孔圭¶
　　聞蟬(辛丑/)¶
御園五月蜩(昨于御園/有聞蜩詩)山莊六月蟬一二本難辨實有¶
先後焉(一/觧)南者亮以清北者宏而壯物異人豈同強固¶
因殊狀(二/觧)䝉古無巧語直呼綽爾齊(䝉古呼蝉為綽爾/齊綽爾齊者胡笳)¶
(奏曲人也以蟬聲壮/似之故以為名云)聲頗中宫商而蟬豈自知(三/觧)時至¶
彼自鳴夫豈有不平意謂昌黎序略失之琢情(四/觧)山中¶
嫌寂歴流響出林蓊設以鼓吹方謂當勝彼孔(五/觧)粗韻¶
<pb:KR2k0035_WYG_096-3b>¶
為金石細韻為絲絃聆餘冁然笑恐人號官蟬(六/觧)官蟬¶
塞外聞此事亦稀有芚䝉鄙彼癡怵愓勵予守(七/觧)¶
　　聞蟬(壬寅/)¶
秋蟬闗内夥闗外曽未聞山莊所有者綽爾齊之倫(塞/外)¶
(之蟬其聲宏壯與口内清亮者有别䝉/古呼為綽爾齊盖謂胡笳奏曲音也)今朝忽聞蟬其¶
聲迥不羣既亮凄以清訝聼如遏雲風髙颺逾逺露重¶
飲益神比似御園噪(園明園秋蟬甚多反覺聒耳兹數/年皆于山莊度秋今兹偶聞之為)¶
(之心耳/俱爽)濶乆喜聆新綽爾齊收聲如慚下里紛吾昔詠¶
<pb:KR2k0035_WYG_096-4a>¶
氣候謂自南北遷(叶/)以今始聞蟬誠有如所云堯夫雖¶
怪語(塞上氣候自南而北向為氣候詩云大都廿年中/暖必以漸遷又云卲子天津橋怪語非正詮或者)¶
(人烟輳以致黙轉旋今以所聞蟬音證之/益信卲子語雖非正論要可存為鑒戒云)率應戒為君¶
　　蟋蟀　崔豹古今注曰蟋蟀一名吟蛩一名蛩秋¶
　　初生得寒則鳴爾雅注曰蟋蟀今促織也盖蟋蟀¶
　　與絡緯皆有促織之名而其𩔖各别¶
御製詩¶
　　月夜聞蛩(甲戌/)¶
<pb:KR2k0035_WYG_096-4b>¶
漾舟逗星渚凄吟發露坡塞夕已颯㳫塞月猶婆娑歐¶
陽賦未就是聲来則那嫠婦怨别離孤客悲蹉跎於我¶
何有焉也覺秋懷多¶
　　聞蛩(癸未/)¶
漾舟廣寒宇取適非取疾沿傍葦岸間數聲颺唧唧吁¶
嗟胡為来觸景增蕭瑟韶芳每遲候商調斯縮律塞外¶
之恒情山荘詎能尼獨喜暑意遙何妨秋信出¶
　　絡緯　即莎雞也爾雅曰螒天雞注云小虫黒身¶
<pb:KR2k0035_WYG_096-5a>¶
　　赤頭一名莎雞陸璣詩疏曰莎雞如蝗而斑色其¶
　　翅正赤六月中飛而振羽索索作聲崔豹古今注¶
　　曰莎雞一名促織一名絡緯促織謂鳴聲如急織¶
　　絡緯謂鳴聲如紡績也一名紡績今塞外有一種¶
　　形小而色緑與常産特異¶
御製詩¶
　　興安絡緯至小而色緑率筆圖之兼題以句(丁夘/)¶
依稀果蠃負螟蛉塞草霏黄尚作青可惜徐黄曾未覩¶
<pb:KR2k0035_WYG_096-5b>¶
為𫝊蠕動補蟲經¶
莎坂蒼烟動股鳴雲閒天淡磧垣清若教賦質渝闗裡¶
答響流黄更覺情¶
跂跂脉脉露華枝欲上寒英意轉遲大小略殊牟益畵¶
(牟益𢷬衣圖續入石/渠寳笈中神品也)風流渾脱恵連詩¶
何必花棚草舍尋一畨畵取更長吟閒聴静想評形似¶
氊室清宵冷逼衾¶
　　絡緯(己巳/)¶
<pb:KR2k0035_WYG_096-6a>¶
塞上秋蟲夥紛鳴抱露榛那曽催嬾婦却觧動征人風¶
物渾如昔烟花且自新剡藤親貌取(前嵗塞上曽圖之/以歸並成詩四首)¶
俯仰便成陳¶
　　榛蟈　周禮蟈氏及月令螻蟈鳴注皆以蟈為蛙¶
　　唐韻亦以蟈為蛙之别名玉篇集韻蟈字皆以蝦¶
　　蟇為訓惟廣雅有蟧蟈馬蜩也然馬蜩乃蟬屬今¶
　　塞外所産榛蟈則係絡緯蟋蟀之𩔖善以翼鳴土¶
　　人呼為呌蟈蟈盛以小籠置之暖室經冬猶有作¶
<pb:KR2k0035_WYG_096-6b>¶
　　聲者¶
御製詩¶
　　榛蟈(甲戌/)¶
啾啾榛蟈抱烟鳴亘野黄雲入望平雅似長安銅雀噪¶
一般農候報西成¶
蛙生水族蟈生陸振羽秋叢觧促寒蟈氏去鼃因錯注¶
至今名象混秋官(按蟈蟈乃絡緯蟋蟀之𩔖周禮蟈氏/去鼃黽原不指一物而言注謂蟈今)¶
(御所食蛙夫蛙乃蝦蟇不可食黽亦其類俗名田雞尚/可食至蟈蟈則㫁無可食之理不精考而錯注以訛𫝊)¶
<pb:KR2k0035_WYG_096-7a>¶
(訛盖不/少矣)¶
　　蝶　崔豹古今注曰蛺蝶一名野蛾一名風蝶有¶
　　大如蝙蝠者或黒色或青斑今熱河所産有黒花¶
　　蝶大四五寸許¶
　　蜂　爾雅有土䗬木䗬之别疏謂土䗬又名馬䗬¶
　　今塞外馬蜂視常蜂較大亦有蜜蜂元史興州有¶
　　採密提舉司元一統志曰大寧路龍山縣恵州土¶
　　産蜜及蠟¶
<pb:KR2k0035_WYG_096-7b>¶
　　螢　塞外流螢極大光可燭三尺許¶
　　蜥蜴　塞外山中蜥蜴長四寸許頭以下色如翡¶
　　翠有紋如魚鱗尾作金色吐氣如雲土人稱之為¶
　　雲虎¶
　魚之屬¶
　　箬漠&KR3163;　塞外諸溪澗中皆有之狀似鱸細鱗重¶
　　唇身有黒斑伊遜河所産尤多¶
御製詩¶
<pb:KR2k0035_WYG_096-8a>¶
　　箬漠&KR3163;(乙未/)¶
　　魚名出口外諸溪澗中狀似鱸而味鮮羙過之國¶
　　語謂之箬漠&KR3163;䝉古語謂之集伯格然尚不如吉¶
　　林之赭鱸也偶爾成咏以備方言¶
九曲伊遜(平/聲)水有依莘尾魚細鱗秋撥剌巨口浪吹噓¶
隂益食單羙輕嗤䱷譜䟱還應問張翰所憶定何如¶
　　鯉　灤河有之味較内地尤肥羙¶
　　鯽　灤河及瀑河皆有之灤鯽以灤州偏涼汀所¶
<pb:KR2k0035_WYG_096-8b>¶
　　産為佳此為灤水上流熱河東南灤水中舊有鯽¶
　　魚坑水深魚肥¶
　　鮎　塞外溪河有之有斑無鱗¶
　　柘緑魚　色㣲緑産灤河中¶
　　滑子魚　長五寸許形狭而脩産平泉州山溪中¶
　　蟲魚　一名尖口魚大盈尺許鋭口細鱗産平泉¶
　　州氷窖山溪中居民于二三月網取之鬻于市¶
　　　按遼史多載釣魚土河今土河所産盖鮮古今¶
<pb:KR2k0035_WYG_096-9a>¶
　　　地氣異也惟據今所有者載之如右至于¶
　行宫湖中則鱗族最繁有石磯觀魚及知魚磯牣魚¶
　　　亭諸勝¶
御製捕魚網魚諸詩俱¶
駐蹕山莊時所作徃徃取諸外湖以實内湖故鰷鱨鰋¶
　　　鯉品𩔖充牣焉¶
御製詩¶
　　灤河捕魚(辛酉/)¶
<pb:KR2k0035_WYG_096-9b>¶
野灘片片起鴐鵞盪槳中流樂意多髣髴江郷三月景¶
西風紅葉小灤河¶
灤河水自上都流順水行如風送舟㝡是闗仝得意筆¶
蒼山野渡正初秋¶
　　觀漁¶
伊松河水秋日澄伊松河岸秋風清岸側停鞭聊復憇¶
但見波光日影爭晶明漁人弄網中流迎鴐鵝雁鴨驚¶
飛鳴我聞任公獨垂釣不釣鯤鮞釣長鯨湯網祝禽未¶
<pb:KR2k0035_WYG_096-10a>¶
祝魚渭濵無乃存空名不如乗興觀漁樂興盡輙逝無¶
留停凉颸獵獵催歸轡鳶魚飛躍隨其情¶
　　釣魚(癸亥/)¶
一川金紫明斜照清溪翠壁天然妙竿絲偶弄非夢羆¶
瀺灂逰鱗俯可眺今来古徃釣魚人不知却被魚児釣¶
　　敖漢捕魚¶
一水帶龍岡三秋理釣航蒹葭颭寒渚鷗鷺貌江郷樂¶
事漁同獵嘉魚鰋共鱨便途資衆餉莫漫比如棠¶
<pb:KR2k0035_WYG_096-10b>¶
玉鏡澄秋浦林巒入照佳不綱仁未逮結網念常懐獻¶
獲甘誰後頒恩與衆偕鳴榔歌快豫齊泊白雲涯¶
　　把釣(乙丑/)¶
秋湖魚鮮餌把釣意如何愛此空眀景如聞欵乃歌¶
　　釣魚(己巳/)¶
跂石弄竿綫蓼波漾烟翠豈乏釡鬵烹為愛滄浪意¶
　　垂釣(辛未/)¶
富春以釣隠磻溪以釣顯亦各適其適何繋竿與綫(叶/)¶
<pb:KR2k0035_WYG_096-11a>¶
跂石臨澄渚秋水泠然善垂絲致喁嘬豈為烹鬵甗隠¶
顯非我為?躍任彼轉渺瀰眄烟波興正復不淺¶
　　捕魚(甲戌/)¶
隄分内外湖置牐期節制内湖育鱗族蒸然繁其𩔖漏巵或¶
旁出潜躍乃於外侵尋落野潦釡烹同浪棄乗閒命罟師濊¶
濊臨流試鯉鰋其品美生放内湖既鱧鮎其品惡逮衆盡分¶
賜縱之斯未能挈入原有自忽憶文王囿却笑此何謂¶
　　釣魚戲題三首(癸未/)¶
<pb:KR2k0035_WYG_096-11b>¶
魚磯芳餌滿堆盤厯夏何曽試綫竿却恐孤他勤伺候¶
垂鈎聊試對秋灘¶
水冷秋湖魚懶嘬片時空坐蓼花濱中涓竊議非時矣¶
知爾誠為善釣人¶
釣意由來非釣魚水天空濶朗如如紫溪翁與煙波叟¶
無事希他偶似諸¶
　　捕魚¶
或曰捕魚可致雨無聊極思試為取金鈎甘餌已非時¶
<pb:KR2k0035_WYG_096-12a>¶
逝梁發笱徒延佇塞湖空濶潜族多中流濊濊施網罟¶
小船深䖏提大網兩岸拽行衆邪許徐牽宻攏近淺涯¶
發發鱗𩔖無?所鯉鰱鱣鮪不一足強(去/聲)立泥中其意¶
苦觀之盛㢤思之憐揀存一二悉放去吾意在雨不在¶
魚網師竊惜空力努水寒可一不可再薄行賞賜足酬¶
汝¶
　　釣魚戯題(甲申/)¶
野水蒼烟曲岸濵持竿意不在求鱗了知跽餌勞勞者¶
<pb:KR2k0035_WYG_096-12b>¶
人匪釣魚魚釣人¶
　　捕魚(乙酉/)¶
内河不捕魚為是肫然養外河每捕魚為恐悠然徃亦¶
弗事&KR1648;寒仍向内河放(叶/)好生雖得一公物乃失兩陡¶
憶文王囿棄罟恧以惘¶
　　網魚(丙戌/)¶
網魚塞湖中銀鯽向稱羙施罛獲藉藉從(去/聲)人意甚喜¶
擇碩留四五餘仍放諸水於取戒其多况原斯湖裏長¶
<pb:KR2k0035_WYG_096-13a>¶
大供烹鬵其期亦可指從人或後言竊漁誰禁彼肩輿¶
過隔岸吾亦取諸此逆詐雖不為其實有此理¶
　　捕魚戯言(丁亥/)¶
内湖不捕魚外湖常捕魚捕魚獲外湖放魚於内湖内¶
湖鱗𩔖孳外湖人烹諸於以示好生亦因觀水虞然魚¶
豈得知業已殭泥塗救五於彼什盖非彼所娛更有人¶
竊笑盗取誰禁吾¶
　　打魚(壬辰/)¶
<pb:KR2k0035_WYG_096-13b>¶
數年打魚曽未為兹當長夏偶為之打魚非縁烹飪計¶
打魚仍圖養育滋園中水自有髙下建閘斯分内外也¶
内則常牣園湖中外則一去無留者外湖濊濊滋施罛¶
欲以打魚置内湖大網两岸揶揄掣近磯羣力邪許呼¶
鯉鰱鱣鮪隨所取水盆滿置噞喁口波濤永失事則無¶
底用長歌歎杜叟悠然而逝親見斯子産之欺誰能施¶
取之外廐置中廐荀息之策誠非漏¶
　金石之屬¶
<pb:KR2k0035_WYG_096-14a>¶
　　　魚兒石　産朝陽縣西北山中石不甚堅層層可¶
　　　剥各有魚形隨剥隨異無相同者纎悉如畫土人¶
　　　名曰魚兒石¶
聖祖御製康熈幾暇格物編(四集/)¶
　喀爾沁地方有青白色石開發一片輙有魚形如塗雌¶
　黄或三或四鱗鰭首尾形體俱傋各長數寸與今所謂¶
　馬口魚者無異揚鰓振鬛猶作鼓浪㳺泳狀朕命工琢¶
　磨以装硯匣配以松花江石誠几案間一雅玩也甞讀¶
<pb:KR2k0035_WYG_096-14b>¶
　水經注及酉陽雜爼言衡陽有石魚山石具魚軆宛若¶
　刻畫又池北偶談述汧陽縣有石魚溝取石破之两两¶
　成魚可以辟蠧故宋人石魚詩曰相𫝊此石䏻辟蠧功¶
　在琅函並玉儲然未有如斯之纎悉克肖者也其與石¶
　俱生耶抑魚之化如零陵之燕海南之蟹耶物理之不¶
　可全窮又如此¶
　御製詩¶
　　　魚石屏歌(有序/)　(甲戌/)¶
<pb:KR2k0035_WYG_096-15a>¶
　　向見酉陽雜爼載衡陽湘郷縣有石魚山山石色¶
　　黒理若生雌黄開發一重輙有魚形鱗鬐首尾若¶
　　畫長數寸燒之作魚腥又重慶江心有䨇魚刻石¶
　　上每一魚三十六鱗見則嵗豐云云夫石上刻魚¶
　　世㦯恒見至開石自具魚形則非人力所能為疑¶
　　為烏有誕論而已今過土默忒部落路南有所謂撒¶
　　哈河灘者土人種田掘地得石剖之有魚形復剖¶
　　之則復見大寸許小數分計銜尾比目若㳺泳然¶
<pb:KR2k0035_WYG_096-15b>¶
　　乃知古人所載必有其徴誕在此實即在此製以¶
　　為屏不異王振鵬魚藻圖也¶
造物有無宗元疑石中魚形誰所為雕琢不到繪難揮¶
又匪其中置鯤鮞擘開紋理紛鏤竒鬐甲刻畫噞喁姿¶
永免麗罶及粘徽漫慮溉釡膾銀絲琴髙仙駕或其遺¶
不然善眩如條枝殖𤓰種樹幻術施冠鳬秋化石不移元¶
王沉璧洛水涯化玉未聞仍孕其湘鄉竒蹤向謂虚(叶/)¶
事必有偶今始知詭談詫蹟序若斯折中理氣繄予思¶
<pb:KR2k0035_WYG_096-16a>¶
是地昔必潦水滋水退魚存僵淤泥嵗乆土變石理宜¶
試㸔易剖片片披宛然藻?還浪吹寓形得所夀可期¶
磨而不磷湼不緇製屏堪陳筍席垂兆維豐年念在兹¶
　　前題再詠¶
乆竹青寧化難窮萬物情却看文石裏不異碧波清寫¶
影矜鱗活知春出浪輕誰䏻緡餌釣底慮釡鬵烹幻體¶
何妨脱真形永寄貞謂言在藻𩔖可以認三生¶
　　鉛　平泉州境内之雅圖溝楊樹溝波羅樹等䖏¶
<pb:KR2k0035_WYG_096-16b>¶
　　産之康熈五十一年許内地民人及䝉古開採令¶
　　每嵗納鉛入錢局以為課雍正元年悉令封閉¶
　　炭　宋王曽行程録曰深谷中多以燒炭為業元¶
　　一統志大寜路和衆縣土産木炭盖塞外多樹故¶
　　為炭較易今所産視内地特佳¶
　　鹻　元戴侗六書故謂鹻為鹵之凝著者今建昌¶
　　縣之南即明史大寜衞東南之大鹻塲地¶
　　鹽　塞外食鹽皆䝉古境内所産泡子河生天然¶
<pb:KR2k0035_WYG_096-17a>¶
　　鹽不待煎熬而成䝉古用小車載以貿易博物志¶
　　所謂戎塩累卵者是也¶
　　　按遼史地理志載太祖於澤州采鍊䧟河銀冶¶
　　　又宋王曽行程録曰栁河館旁西北有鐡冶多¶
　　　渤海人所居就河漉沙石鍊得成鐡又元史食¶
　　　貨志載産金産銀産銅之所遼陽省曰大寜又¶
　　　産朱砂水銀之所遼陽省曰北京(即大寜也元/初仍金名曰)¶
　　　(北京至元七年/改為大寕路)又載金在遼陽者至元十年聴¶
<pb:KR2k0035_WYG_096-17b>¶
　　　李徳仁于龍山縣胡碧峪淘採每嵗納課金三¶
　　　兩銀在遼陽者延祐四年恵州洞三十六眼立¶
　　　提舉司辦銀課鐡在檀景等䖏者太宗丙申年¶
　　　始于北京撥户煽焉中統二年立提舉司又元史仁宗¶
　　　紀延祐二年四月諭晉王以先朝所賜恵州銀礦洞歸¶
　　　還有司七月復賜晉王惠州銀礦洞又元史史天祥𫝊¶
　　　復利州殺劉祿于銀冶又元一統志興中州有鐵冶在¶
　　　州西北九十里蓼子峪利州有鐵冶在州東南二百八¶
<pb:KR2k0035_WYG_096-18a>¶
　　　十里牛口峪惠州有鐡冶二所一在州西北二¶
　　　百三十里寺子峪名灤陽冶一在州東北六十¶
　　　里松棚峪名寳津冶皆辦官課龍山縣有瑪瑙¶
　　　塲在縣東北五十里興中州有瑪瑙塲在州東¶
　　　八十里鳳凰崖下皆毎嵗貢又明一統志載三¶
　　　衛産瑪瑙諸所産處並在承徳府屬即舊熱河¶
　　　七㕔境内也今則禾麦盈疇鋪棻錯繡各塲冶¶
　　　俱乆經封閉其鉛礦暫行開採亦即停止¶
<pb:KR2k0035_WYG_096-18b>¶
聖朝首重農事不貴異物即此可見故因輯諸書而附¶
　　　識於此¶
　器服之屬¶
　　鹿角噐　每嵗¶
行圍獲鹿甚多截其角材中諸噐¶
御製詩¶
　　詠鹿角筆架(戊寅/)¶
茸長八义老蛻然去不留無從别麇麈又㡬閲春秋形¶
<pb:KR2k0035_WYG_096-19a>¶
　欲成芝朶堅將變石頭雅宜供架筆毛頴本同遊¶
　　　命製鹿角椅並題以句(壬午/)¶
　獵獲八义角良工製椅能由来無棄物可以備時乗詎¶
　是仙都遺(去/聲)從思¶
家法承(盛京貯有角椅太宗時鹿角椅山荘有也/聖祖時鹿    今命製此亦肯構之意)　夔夔¶
　戒倚側棣棣慎居興休&KR1120;形猶曲豐尖柔足徴底須七¶
　寳飾樸素審堪稱¶
　　　沈周秋風話歸圖即用其韻¶
<pb:KR2k0035_WYG_096-19b>¶
　抑為小雅抑豳風老筆𫝊神意鑿空握手河梁似聞語¶
　羡君策蹇竟歸東¶
　　　恭詠¶
皇祖鹿角椅(癸未/)¶
　大獮年年¶
幸塞沙詰戎深意讋荒遐虞人惟許獻三殺匠氏因教製¶
　八义既樸而淳供憇息匪雕以飾戒竒衺昭㢤白水欽¶
前跡鄙矣青氊詡舊家¶
<pb:KR2k0035_WYG_096-20a>¶
　　　詠鹿角椅(乙酉/)¶
　雙撐玉㦸牙一具綘河槎觧&KR1120;氣猶煦吐茸期未賖考¶
　工漏匠氏樸製剏朝家小坐輙成什亦無慙八义¶
　　　恭詠¶
皇祖鹿角椅(癸巳/)¶
　製椅猶看雙角全烏號命中想¶
當年¶
神威詎止羣藩讋¶
<pb:KR2k0035_WYG_096-20b>¶
聖構應謀萬載綿不敢坐兮惟敬仰既知樸矣願捐姸¶
　盛京惟逺興州近(角盛京有甲戌太宗文皇帝所貽鹿/  椅癸亥    兩詣瞻覯曽一再恭)¶
　(詠兹椅為/常得觀仰)　　(皇祖所製每嵗駐山荘/家法欽豕益增景慕)¶
家法欽承一例然¶
　　　樺梌木噐　以樺梌木及雜樹根為之製作工巧¶
　　　全以雜色叅錯為文如縟繡然自几案至盤匜無¶
　　　所不有熱河市中多鬻之¶
聖祖御製詩¶
<pb:KR2k0035_WYG_096-21a>¶
　　用梌木杯器(四集/)¶
素輕珠玉器専製及時杯錯節分花影盤根别利才茂¶
林成木癭深斧染莓苔澹泊明吾志天然見體裁¶
　　皮茵褥　以馬皮為之其毛色淺深相間文茵方¶
　　褥俱燦然可觀熱河市中多鬻之¶
　　山紬　産建昌縣每年内地民携蠶種出塞養之¶
　　收絲織紬其養蠶時以欂欏葉為飼故名曰欂欏¶
　　繭宋曽公亮武經縂要載塞外養蠶之法有與内¶
<pb:KR2k0035_WYG_096-21b>¶
　　地不同者曰收種春蠶用秋種貯以簟箔勿受風¶
　　燥曰温種冬至後以針線穿蠶種至暖室就温勿¶
　　傷蛹子曰拾蛾清明蛾出必以申酉戌三時分雌¶
　　䧺各置一筐曰摘對配蛾次日以指捻雌蛾腹謂¶
　　之把蛾以紙羃筐貯其内置凉室中邉地春寒恐¶
　　葉未發而先出子也曰斫芽挿墩榖雨後出子硏¶
　　欂欏枝向陽嫩芽連枝葉三尺餘擇流水河邉無¶
　　土沙灘不見水䖏掘寛二寸許深如之挿芽勿使¶
<pb:KR2k0035_WYG_096-22a>¶
　　露水少提之令活曰坐墩日出後將蟻盆去葢入¶
　　墩中使與枝近曰上障四五日蠶一眠起帶葉剪¶
　　取移置障上曰守塲山中長欂欏䖏為蠶塲恐蟻¶
　　傷蠶置棚守䕶曰摘繭蠶出六十餘日成繭著葉¶
　　䖏謂之蒂去之傷絲包絲包者各絡繭外亦謂之¶
　　衫晋以織始有紋曰收繭擇春蠶為秋種置凉室¶
　　曰選場蟻場宜凹下樹宜低小取其葉軟蠶塲宜向¶
　　陽塞外早寒非日暄不能成繭也尤忌髙山山髙¶
<pb:KR2k0035_WYG_096-22b>¶
　　則多霧霧則蠶病多風風厲每不成繭曰打舖秋¶
　　蠶出時天漸寒蠶上枝時縳置草鋪使其墮而復¶
　　上曰抽繭繭成以手撚線織為紬名曰山繭¶
　　　按塞外器用之屬見于前史者後漢書烏桓𫝊¶
　　　謂男子能作弓矢鞍勒鍜金鐡為兵器金史地¶
　　　里志載大定府産螺杯茱萸梳玳瑁鞍元一統¶
　　　志利州有細瓷窰一所在州西南棠葉務有粗¶
　　　瓷窰一所在州東南感化荘興中州有白瓷窰¶
<pb:KR2k0035_WYG_096-23a>¶
　　　一所在州北二十里笠子堝松州西二十里有¶
　　　瓷窰西北有甎瓦窰又興中州建州土産紙是¶
　　　也塞外服用之屬見用于前史者後漢書烏桓¶
　　　傳謂婦人能刺葦作文繡織氀毼北史契丹傳¶
　　　以青&KR2615;為上服元一統志大寜路龍山縣利州¶
　　　興中州建州皆土産絲紬和衆龍山二縣利恵¶
　　　二州皆土産布是也諸産並在熱河府州縣境¶
　　　内今民間日用所需㦯商賈貿遷或土人造作¶
<pb:KR2k0035_WYG_096-23b>¶
　　　非有特著之産故不復専列至宋曽公亮武經¶
　　　縂要謂幣帛多書白川州税戶所輸金史載北¶
　　　京嵗貢縀疋今則嵗課亦但輸額賦而已¶
　¶
　¶
　¶
　¶
欽定熱河志卷九十六¶
