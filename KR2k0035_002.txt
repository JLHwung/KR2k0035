# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:15.176306
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷二
<pb:KR2k0035_WYG_002-1a>¶
　欽定四庫全書¶
　欽定熱河志卷二¶
天章二¶
聖祖御製詩¶
　　　塞外對雨(初集/)¶
　奮雷殿殷鳴大澤飛雨千山萬山白草色花香濯更新¶
　荒岡處處流泉脈囘望神京接塞雲雨聲應得四郊聞¶
　黍苗翼翼平疇逺多少農人話夜分¶
<pb:KR2k0035_WYG_002-1b>¶
　　　塞北早秋¶
　萬馬邊聲合千旓嶂口開霜威隨出塞秋色壮登臺雁¶
　度連營去鷹呼絶巘囘蒼茫雲海月永夜照龍堆¶
　　　興安夜¶
　連峰横亘塞東西緹幕髙臨百尺梯坐覺銀河天際近¶
　仰看珠斗夜深低¶
　　　夏日口外寄宫中(二集/)¶
　翠葢鸞旌出平明刻漏同油雲驅暑氣時雨引清風山¶
<pb:KR2k0035_WYG_002-2a>¶
脈經年秀泉形此日充遙遙千里外囘首憶深宫¶
　　養病塞北¶
寒蟬鳴野樹旅雁過秋蓬嶺外皆紅葉城邊有緑桐身¶
虚苦夏熱多病愛清風山色猶然在人顔漸不同幸無¶
烽火事喜有智神功¶
　　古北塞上望月¶
桂樹清光挂碧天雲開萬里塞無烟逺人向背由敷政¶
惟在籌邊與任賢¶
<pb:KR2k0035_WYG_002-2b>¶
　　口外中秋¶
荒外天低夜有霜一輪明月照蒼涼不貪玉宇瓊樓看¶
獨在遐陬理外疆¶
　　塞外新秋(三集/)¶
松塞雲峰轉邊陲秋氣長楓林消溽暑柏葉送清香禾¶
黍宜闗外情懐喜夜凉年豐還重穀處處有餘糧¶
　　夜聞雷雨大作曉賦志喜¶
秋成望澤意懸懸駐蹕山荘已數天雷送溪聲連夜雨¶
<pb:KR2k0035_WYG_002-3a>¶
罏凝香靄潤鸞牋開襟漏報殘鐘曙破夢茶敲活火煎¶
半百無文惟自樂頓教心地作清漣¶
　　賦得緑樹隂濃夏日長¶
緑槐影䕃碧紗厨茂樹紛紛葉漸殊綿雨新霖消九夏¶
薰風初熱未三驅末垂蟬咽濃隂下修景雲開炎署無¶
長日山中吟詠畢氣清塞外鄙涼珠¶
　　古戍三絶¶
隠隠山頭皆古戍中原民力盡邊城曾聞父老經年戰¶
<pb:KR2k0035_WYG_002-3b>¶
囘首生靈血淚盈¶
　　其二¶
金甌永固識人和萬里烽烟發興多設使山林有暗曉¶
更須太息論如何¶
　　其三¶
舊日山中罷馬歎今時避暑樂清風窮兵豈若為觀徳¶
仁義無私八表同¶
　　賦得雨灑石壁來¶
<pb:KR2k0035_WYG_002-4a>¶
　潤葉隨風洗緑枝羣峰著雨盡離披隂霖又念農家業¶
　事事何煩先預知¶
　　　每日屆炎暑即赴口外掖¶
輦視膳朝夕温清自初夏¶
皇太后偶爾違和故不至此清涼之境因詠懐一首敬書¶
　　　于箑頭恭¶
進以接清風而舒逺慕之㣲悃而已¶
　遙想京中暑氣闌猶思上苑有冰紈山荘咫尺何曾逺¶
<pb:KR2k0035_WYG_002-4b>¶
　欲進瑤池一笑看¶
　　　避暑駐蹕山荘六月間隂霖少晴自立秋日晴霽¶
　　　　喜懐¶
　亢陽望十雨霪雨思晴天累日貫秋序終朝潦水緜身¶
　雖無暑汗心實抱迍邅忽覩西風𦂳油雲逐嶺巔¶
　　　山荘夜雨聴灤河溜聲¶
　臨流震耳似驚潮滚滚泠泠眺綺寮夜色初分秋景霽¶
　風聲已送積霖飄皆因百壑歸來逺非是孤川自去饒¶
<pb:KR2k0035_WYG_002-5a>¶
何比長江無棄物小河水涸豈容橈¶
　　山荘書懐賜大學士¶
待旦勤勤望雨晴京南塞北察安氓已知雲斂無霪潦¶
未卜田間有稻稉八月秋成歡宇内四方風景解春卿¶
大川舟楫同憂慽更覺凝承信洛英¶
　　賦得山林引興長(四集/)¶
曾讀杜詩解紛紛議論多遇時非泰運行道至蹉跎托¶
迹山林趣披懐水石歌千年賦比興後世豈能過¶
<pb:KR2k0035_WYG_002-5b>¶
　　詠夏¶
甘泉日永秩南訛清氣重雲入句多性理精研過盛夏¶
豈因白首廢編摩¶
　　其二¶
信風已盡接朱明長養舂容草木亨潄露調冰消暑氣¶
何如心静則神清¶
　　山居即事¶
清商方至催蟬急林葉吟風暑漸遙三伏炎蒸纔過半¶
<pb:KR2k0035_WYG_002-6a>¶
山居徧地喜禾苗¶
　　秋幸出郊見收成志喜¶
節屆啇秋早農忙屢嵗豐柴門歌再稔比屋樂同風人¶
煙多慶色霜樹雜㣲紅極目髙低景山川一望中¶
　　其二¶
滌暑髙風至中分白露㣲草肥宜牧馬林薄好行圍水¶
向階前注峯排雲外稀斜陽臨帳殿晩色秘天機¶
　　賦得冬日可愛¶
<pb:KR2k0035_WYG_002-6b>¶
復卦初生處景隨玉管囘前旗分鳥道後仗向龍堆愛¶
日冬偏暖臨橋氷未開寛河行幸地越嶺少塵埃¶
　　京中報到霖雨普霑¶
亢陽愁久旱霖雨滿溝渠倐忽枯枝潤須臾卷葉舒千¶
村勤襏襫萬頃足犁鋤企望收成後欣看穀賤書¶
　　夏至¶
山莊逢夏至齋戒禁中同翠渚萍先緑荷池花未紅葛¶
衣求體便蔬食養心功偶得因幾暇偷閒碧樹叢¶
<pb:KR2k0035_WYG_002-7a>¶
　　　山中自詠¶
　一生何事不斟量老至偷閒自可傷倦體每思依石憩¶
　俗情且喜對山忘舂容無計尋方便荏苒誰能駐景光¶
　濯足滄浪清水在企思歸詠舞雩傍¶
　　　山居¶
　迎薰避暑駐山莊四顧重重邱壑長雨後雛鶯歌密樹¶
　風前練雀舞斜廊静觀得趣無非景佳興涵虚可致凉¶
　烹茗汲泉清意味箇中誰解有真香¶
<pb:KR2k0035_WYG_002-7b>¶
　　　喜嶺外水土¶
　霜凝肥草净無塵處處泉源漾碧津食少事多宵旰老¶
　暫偷閒暇養吾身¶
世宗御製詩¶
　　　夏日泛舟¶
　殿閣風生波面凉溯洄徐泛芰荷香栁隂深處停橈看¶
　無數纎鯈戲碧塘¶
　　　晩泛¶
<pb:KR2k0035_WYG_002-8a>¶
畫橈閒泛暮霞明風細波㣲暑氣輕更轉碧山尋勝蹟¶
恰逢雙鶴似相迎¶
　　月下閒步¶
閒行曲岸邊西嶺暮蒼然草蔓迷幽徑橋危咽細泉溪¶
風吹緩帶夜色逼唫肩徙倚看林杪雲間月影遷¶
　　觀雨¶
密雨如膏灑碧絲稻花漠漠遶長陂虚齋睡起推忩看¶
私喜甘霖正及時¶
<pb:KR2k0035_WYG_002-8b>¶
　　前廊¶
曲廊斜轉接修篁坐倚層巖意興長細草敷榮侵榻緑¶
野花争艷襲衣香碧梧枝上聴蟬噪翠栁隄邊看鶴翔¶
此際閒身無一事怡然嘯詠自徜徉¶
　　書齋秋暄¶
幽齋新雨後爽氣泛池荷碧落疎星淡晴忩皓月多隔¶
花聞漏滴倚枕和漁歌更愛流螢好悠揚拂檻過¶
　　扈¶
<pb:KR2k0035_WYG_002-9a>¶
蹕途中觀穫¶
　秋爽獵邊城天髙氣象清登場占物候觀穫暢¶
皇情巖谷縈車騎雲霞拂斾旌豫游叨扈從薄劣愧¶
恩榮¶
　　　塞外中秋¶
駐蹕邊庭夜中秋一鏡圓遙從滄海畔飛落碧峯巔溢彩¶
　浮堯斚流輝拂舜筵坐深光愈迥景物倍清妍¶
　　　塞外秋興二首¶
<pb:KR2k0035_WYG_002-9b>¶
　路出闗山外秋空日漸髙清霜凝曉斾寒色透征袍風¶
　勁飛鷹捷川長獵騎豪¶
皇威揚四逺邊徼戢弓刀¶
　　　其二¶
駐蹕依林麓風多野水鳴旌旗飄暮靄鐃吹咽邊聲雞塞¶
　霜逾白龍沙月更清卻看¶
行殿外諸部盡歡迎¶
　　　避暑口外¶
<pb:KR2k0035_WYG_002-10a>¶
　爽塏髙原古上都鬱蒸節候熱全無千尋木䕃招凉扇¶
　幾道泉飛辟暑珠時任鏤氷為鳥獸灣從銷夏泛菰蒲¶
　(銷夏灣在吳/郡洞庭西山)何如此地隨¶
仙蹕披拂清風勝舞雩¶
　　　口外山村¶
　鳥外窺烟樹㣲茫磧路斜地寒宜種黍坡暖好栽瓜比¶
　户裁駝褐居人置兔罝誰将淳樸意傳寫入中華¶
　　　田家即事二首¶
<pb:KR2k0035_WYG_002-10b>¶
　沙磧髙低禾黍盈羣飛銅雀遶田鳴竹弓蒿矢堪驅嚇¶
　漫向黄雲試射聲¶
　　　其二¶
　戍烽罷舉息征塵肆力耕耘屬幸民榆栁隂疎秋社近¶
　縁邊笳鼓賽田神¶
　　　塞上晩眺¶
　倒影餘霞麗晴沙入望平千峯含暮靄萬幕起秋聲度¶
　壟牛羊下歸鞍雉兔盈割鮮将進酒邊月照髙旌¶
<pb:KR2k0035_WYG_002-11a>¶
　　雨後¶
凉雨晴偏好邊秋氣轉清虹從林杪斷月傍隴頭生落¶
葉飄含潤囘沙溜有聲仰觀羣雁度寒影貼雲明¶
　　途次暑雨¶
泱漭夏雲屯滂沱塞雨繁繞渠沙路浄注澗石泉渾鸛¶
浴依邱垤駝鳴傍水源凉颸起林末吹入小行軒¶
　　山頂船樓¶
樓居製倣船居好山檻風如水檻多飄渺千峯翻翠浪¶
<pb:KR2k0035_WYG_002-11b>¶
怒號萬木吼蒼波晴霞片片開帆影禽鳥聲聲唱棹歌¶
閒拄一篙雲外泛青松白石任吟哦¶
　　早起寄都中諸弟¶
曉起輕寒透薄帷風光節物暗催移正當邊塞秋臨早¶
况是闗山月落遲一雁孤鳴驚旅夢千峯攢立動詩思¶
鳳城諸弟應相憶好對黄花泛酒卮¶
　　熱河閒詠七首¶
塞北開¶
<pb:KR2k0035_WYG_002-12a>¶
行殿忩臨萬壑松雲封雙塔嶺烟鎻磬錘峯飄𣺌層巒接¶
　盤迥曲徑重紅塵難到處何事不從容¶
　　　其二¶
一人臨塞北萬里息邊鋒朽木含生意閒花逞冶容䕫¶
　魈潛隠跡虎豹盡藏踪羣動無紛擾惟聞響梵鐘¶
　　　其三¶
　避冗原無意搜竒念久灰境幽饒野趣山静絶浮埃馴¶
　鹿時來去閒雲自往囘長年頥養得何畏景光催¶
<pb:KR2k0035_WYG_002-12b>¶
　　　其四¶
　卜居豈為避三庚巒壑幽深氣象清絶頂蒼松多古韻¶
　前川皓月倍常明薄衾坐擁渾忘我髙枕欹吟别有情¶
　萬籟寂然銀漢轉一聲破夢曙鐘鳴¶
　　　其五¶
　泠泠碧澗勝絲竹叠叠蒼嵓列畫圖異卉手拈陳几案¶
　野蔬親摘付庖厨閒中隨展經千頁睡起新烹茶半壺¶
　莫謂超羣解遺世廟堂清福一慵愚¶
<pb:KR2k0035_WYG_002-13a>¶
　　　其六¶
　山深地僻塵囂隔斜䕃苑堂百尺松石辟有斑憑雨鑿¶
　柴門無鑰倩雲封盤巖曲磴留麋跡繞砌平沙印鶴蹤¶
　夢覺南窻何所事獨吟獨酌儘從容¶
　　　其七¶
　閒來忘署兼忘我浩氣沖融貫太虚城市山林君子宅¶
　山林城市帝王居不尋仙客談元㫖懶覔髙僧講梵書¶
　天地古今惟一嘯悠然自得有誰如¶
<pb:KR2k0035_WYG_002-13b>¶
　　　熱河道中¶
　山色嵐光映馬韉軟沙細草緩鳴鞭花開遍野時飛蝶¶
　雲散晴空好射鳶孤店酒帘飄栁外幾家溪水遶門前¶
　穿林暮返擕鋤叟畧彴欹斜度晩烟¶
　　　初夏扈¶
蹕熱河¶
行苑留¶
仙蹕層巒儼赤城烟光濃樹色暑氣散泉聲地僻花偏艷¶
<pb:KR2k0035_WYG_002-14a>¶
　山深夢亦清瞻依忻¶
聖豫風物慰¶
皇情¶
　　　山亭¶
　蔦蘿滿樹帯烟垂篩月梳風作幔帷流水似琴還似筑¶
　青山宜畫又宜詩饑鼯竊果縁枝捷乳雉呼羣出草遲¶
　獨倚石闌舒逺目亭前幽谷起雲時¶
　　　畫欄¶
<pb:KR2k0035_WYG_002-14b>¶
　薰風披拂畫欄東照眼榴花爛熳紅暑氣不親松閣内¶
　清隂常在竹窻中由來邱壑情堪寄即此蓬瀛路可通¶
　次第藥階香晩露纎纎新月上梧桐¶
　御製詩¶
　　　曉行(辛酉/)¶
　滴窮玉漏夜闌干習習金風拂曉鞍野馬出山涼氣肅¶
　陽烏隠樹曙光寒孤村犬吠門猶掩古驛人行露未乾¶
　一幅河陽秋旅意不須重展畫圖看¶
<pb:KR2k0035_WYG_002-15a>¶
　　耆民趙可立一百二嵗矣扶兒迎謁道左尚能道¶
　　　前朝事¶
龎眉皓髪扶鳩杖道左擕兒望翠華為説平生無外慕¶
村居勤樸課桑麻¶
　　山行¶
萬壑千巖宿霧封朝暾光射見重重霜前楓色丹猶嫩¶
霽後山容翠更濃烟塢雲程頻借問農夫野叟每相逢¶
愛聴塞上傳聞語一百年來不舉烽¶
<pb:KR2k0035_WYG_002-15b>¶
　　野渡¶
秋水添新漲晨光羃野烟漂波沙失岸䇿渡馬為船孤¶
沚歸鴻集寒流絶塞連蒼茫迷近逺源在白雲邊¶
　　凉¶
山行凉氣逼烟徑露華濡村爨寒難起峰巒曉欲鋪丹¶
黄楓葉染嘹唳雁聲呼松雪傳真蹟邊闗逆旅圖¶
　　秉燭待章奏未至¶
不為巡遊懈勅幾離宫獨坐厪民依銀檠猶待封章至¶
<pb:KR2k0035_WYG_002-16a>¶
鳥路應遲驛騎飛風裊爐香移夜漏月明虎帳正宵衣¶
今秋稍解祈年慮遍野黄雲擁六騑¶
　　新月¶
山静秋深新月小楸梧風動驚栖鳥歸羣牧馬聴人呼唧¶
唧蛩音泣寒草猶憶昨年太液池金波搖漾光琉璃飛觴¶
沸管詎不樂風餐露宿将何為将何為清歌一曲有所思¶
　　塞上曉行¶
馬踏霜華怯曉寒聲聲傳警列材官潺湲溪水行行渡¶
<pb:KR2k0035_WYG_002-16b>¶
罨畫山峯面面㸔壮士試開弓五石髙人猶卧日三竿¶
昇平閲武兼巡狩觸目吟懐興未闌¶
　　闗山月¶
闗山月秋倍明塞楓磧草涼颸生皎皎懸空漠海白沙蛩¶
霜雁寒聲并闗山月今異昔烽烟久靖田疇闢不似當年戌¶
卒憶家鄉亦或戰塲覆沒孤魂魄闗山月昔異今即今秋¶
蒐乗興惟閒吟前車堪作後車鑒持盈保泰惕予心¶
　　霧¶
<pb:KR2k0035_WYG_002-17a>¶
密鎖千林樹迷離暗曉光乍看平野白却失逺山蒼捲速¶
全消日收遲為䕶霜(塞上霧多/則霜降遲)停鞭遙望處添得幾峰黄¶
　　馬上吟¶
白雲紅樹闘清秋盤鬱層巒紫翠浮霧捲馬頭山忽見¶
橋臨谷口水㣲流停鞭愛看邊鴻度隔峪時聞野鹿呦¶
笑我躭詩猶喜獵每逢佳景興偏留¶
　　中秋夜對月¶
崖巔升玉魄流彩座中移明是今宵甚看尤邊塞宜桂¶
<pb:KR2k0035_WYG_002-17b>¶
香初想處笳韻未終時猶憶幃城外秋思動者誰¶
　　塞上秋¶
塞逺朝逾冷霜濃曉倍晴千山紛葉落萬籟怒秋聲雲¶
净天容濶秋澄眼界明御風懐列子襟袖颯然清¶
　　夜静讀書¶
日暮促歸鞍龍堆夜氣寒銀檠輝幔屋玉魄上槍竿(嶺/也)¶
把卷光明暎忘言子細看邊笳忽吹動幾處落梅殘¶
　　将軍塔爾岱久著勤勞養年私第今聞朕出口行¶
<pb:KR2k0035_WYG_002-18a>¶
　　　圍不辭勞瘁而來詩以賜之¶
百戰歸來矍鑠身凌烟姓氏竟誰倫養閒合適林中趣¶
憐爾仍隨輦後塵赫奕虎符叨寵舊輝煌竹簡紀功新¶
為詢閲厯疆塲事幾度聞之厪念頻¶
　　塞上行¶
綠含眉黛逺山斜㸃綴楓林襯彩霞莫遣寒笳吹玉塞¶
更裁新句詠龍沙¶
野田積土有人耕蕎麥收時秋麥生謾道貳師能闢地¶
<pb:KR2k0035_WYG_002-18b>¶
當年空築受降城¶
塞上中秋月似霜牧羣歌起叠伊凉歸駝都載新蒐鹿¶
絶少征人夜望鄉¶
荒山時見有城闉舊話翻驚入聴新自是太平無戰伐¶
莫教歡樂忘艱辛¶
　　秋山¶
秋山雨霽别穠纎觸目詩題逐便拈落葉風前自瀟灑¶
野蔬霜後更清甜磧程遼濶行行逺樹色丹黄日日添¶
<pb:KR2k0035_WYG_002-19a>¶
射獵歸來迴望處紅霞猶遶數峯尖¶
　　聞畿輔雨澤霑足喜而有作¶
六飛迤邐閲西成已慰祈年午夜情封奏更聞霑渥澤¶
郊原秋麥想新耕¶
　　塞上秋景¶
盧龍風日寒況復臨素節芸黄帶露稀峯翠經霜潔宇¶
空雲影淡流冷泉聲咽夙志慕髙清對此聊怡悦¶
　　霧行¶
<pb:KR2k0035_WYG_002-19b>¶
霧行那識山程逺鳥道羊腸望轉紆却似阮劉迷洞口¶
不知咫尺是方壺¶
　　晴¶
雲開山露翠霜重樹添黄北望塞千里南飛雁一行馬¶
蹄歸路疾詩思客途長去去龍堆逺㣲吟興𣺌茫¶
　　馬上口號¶
蕎麥收時秋麥青駸駸羽騎别龍坰一川郊墅静朝旭¶
四面峯巒展畫屏¶
<pb:KR2k0035_WYG_002-20a>¶
　　於章古台作¶
畋餘迴六轡行行厯村落皜日懸秋空虚籟吟幽壑萬¶
畝緑含菲千林黄隕蘀田饒&KR1367;穗遺户有倉箱樂覽兹¶
一開顔幾多民命托¶
　　雨¶
油雲迷逺岫急雨落平川飛迥如噴玉懸岩似響泉待¶
晴開幔屋撫景擘花牋返照呈新霽山原轉净妍¶
　　曉行¶
<pb:KR2k0035_WYG_002-20b>¶
薄霧遙封迷客路樹紅雲白暮秋時鳴鞭未覺行來逺¶
兩岸蒼山呌畫眉¶
　　古寺¶
蘭若依然水石幽層層屏嶂俯清流苔封古塔全身現¶
塵閉禪房半偈留鳥去山林餘暮靄客來時節正深秋¶
如如色相如如在重費闍黎苦募脩¶
　　曉日¶
曉日光寒白露凄馬蹄藉草不沾泥炊烟細裊村帘外¶
<pb:KR2k0035_WYG_002-21a>¶
殘月猶懸嶺樹西塞上山川皆畫意途中風景盡詩題¶
楓林沙坂經行處不數蘇公十里堤¶
　　雨¶
山雨曉亷纎詩情觸目拈憑将遙黛洗㣲覺峭寒添瀐¶
漬由歸轡溟濛下細簾白雲纔散處露出數峯尖¶
　　冷¶
地近邊闗煖霜催節候寒却饒秋草綠間有早楓丹雁¶
字依南寫龍堆直北看平蹊堪䇿騎十里軟沙乾¶
<pb:KR2k0035_WYG_002-21b>¶
　　曉景(癸亥/)¶
山隠金烏越峭寒谷迴曉景已三竿如茵似毯莎猶綠¶
欲墜還留露未殘人指青帘沽濁酒馬臨白沚飲清瀾¶
楓岑槲阪遲詩約塞上重吟一片丹¶
　　野老¶
野老抱兒立不知避星驂道傍思獻曝韭薤堆滿盤此¶
翁非任棠却似悟龎叅¶
　　中元日作¶
<pb:KR2k0035_WYG_002-22a>¶
谷口涼來夕靄横廣寒宫殿即瑤京幻春火樹千枝燦¶
貼水金蓮萬朶榮秋到中元纔約畧月臨朔地倍光明¶
當時此日無來去的的河燈是證盟¶
　　山居¶
山居幽致許誰同變態煙雲曉暮中橡子墜林疑驟雨¶
石泉赴澗似迴風野花帶露全凝白峯桕欺霜未作紅¶
只有蒼松無改度晩來依舊月䑃朧¶
鹿柴朝開野鹿來相将孤鶴立莓苔雲驅曉霧惟空宇¶
<pb:KR2k0035_WYG_002-22b>¶
露下秋臯絶㸃埃石劍攢青猶屴崱水衣縈碧任潺洄¶
擬将底事消清暇雪色吟箋取次裁¶
巖腰軒閣俯髙秋徨倚如登百尺樓野馬出山斜照沒¶
玉蟾上樹晩涼浮目窮碧落心胷濶袖引金颸今古收¶
只許詞臣伴清切酣吟每每遞詩郵¶
　　熱河示扈蹕諸臣¶
秉燭批黄漏㸃移豈因遊豫廢疇咨當年鵷侣今猶在¶
應憶¶
<pb:KR2k0035_WYG_002-23a>¶
仁皇避暑時¶
　　　野渡¶
　殘月斜風曉青山白水鄉渡溪囘望處烟靄正迷茫¶
　　　對月¶
　虚庭人静晩涼多弄影銀蟾拂女蘿一種離宫秋夜月¶
　當時曾照繞梁歌¶
　嶺峻還疑月出遲倚楹吟望恰移時却同昨嵗新秋景¶
　露滿金盤花滿枝¶
<pb:KR2k0035_WYG_002-23b>¶
　　　荒村¶
　荒村臨野水環背多青山籬落何蕭疎秋花帶露殷蝸¶
　舍晝逾静鹿柴夜不闗禾黍彌平疇蒹葭颭曲灣木石¶
　與居處黄白相往還借問是何境桃源非人間¶
　　　曉行即景¶
　篤速青驄趂曉行雲途烟驛洒然清疎星漸斂秋河影¶
　殘月遙連曙色明野渡水寒無馬飲荒村人静有雞鳴¶
　朝嵐盡捲千峯紫極目郊原暢逺情¶
<pb:KR2k0035_WYG_002-24a>¶
瀼瀼白露湛青莎日照如煙泛逺波古寺不聞清磬響¶
柴扉半掩野人歌菁葱眉色迎青嶂替戾鈴聲過紫駝¶
何必伊涼尋舊譜磧程塞景入吟多¶
　　掛缾叠前韻¶
蘅臯掇菁藻氊室伴清嘉却喜多風韻偏宜對月華紛¶
披紅豔夥掩映綠叢斜還似文軒側㣲吟倚碧紗¶
　　雨¶
塞山旋雨復旋晴作陣靈風馬上迎忽過千絲迴望處¶
<pb:KR2k0035_WYG_002-24b>¶
螺峯新沐一川明¶
蓊渤重雲生足底下山剛值雨漫空莫之敢指惟凝望¶
兩岫髙髙駕彩虹¶
誰把珠簾馬上垂謂宜畫也復宜詩捲雲片刻西風疾¶
青嶂重開霽後竒¶
雨衣宜瓦仍妨漏争似氊廬雨不妨忽憶郊畿秋麦候¶
掉頭南望興徜徉¶
不借豐隆並雨師山靈自為洗山姿(塞上大山多著靈/異凡較獵後必有)¶
<pb:KR2k0035_WYG_002-25a>¶
　(㣲雨俗云洗/山亦竒事也)也愁跋涉非容易幸是多人止頓時¶
　　　暮¶
　下舂隠桑榆槍竿横夕靄轅門鳴鼓角周廬列旌斾獵¶
　火燎平原人馬聲喧㑹時巡伊古重武備我朝最上¶
陵展積忱便途經塞外皇皇¶
祖宗業金甌鞏且泰來王無近逺奕世斯永賴治安吾多¶
　慚繼序遑敢懈¶
　　　閲章奏¶
<pb:KR2k0035_WYG_002-25b>¶
　勅幾豈為豫遊荒驛路馳來閣部章額幸公田歌樂嵗¶
　志期國士用賔王不教遊議淆心鏡喜是嘉謀納耳黄¶
　業業兢兢承重器¶
五朝仁治正光昌¶
　　　塞上行¶
　昔年今日此龍沙中外情聫久一家幾處荒荆餘敗壘¶
　千秋興廢繫懐賒¶
　露浥烟蕪欲作霜午衣猶熱曉衣凉皇州此際殘蟬咽¶
<pb:KR2k0035_WYG_002-26a>¶
已見南飛雁一行¶
馬足駞□踏馬鞍迴看天外矗槍竿山靈有問如何答¶
前嵗詩盟未敢寒¶
丹楓翠柏妙山容野墅溪村也間逢最是牧羊估馬客¶
於今都識重良農¶
葆吹聲聲傍晩摐氊廬倚咏剪銀釭春風已度榆闗外¶
謾唱涼州水調腔¶
　　山村¶
<pb:KR2k0035_WYG_002-26b>¶
幾家負郭静無塵矮屋踈籬野趣真門枕清溪聆㶁濊¶
忩舍翠嶂看嶙峋東流鎮日來西澗南舍常時候北鄰¶
最是烟霞足供養住山不是住山人¶
　　霧¶
塞山寒作霧明晦半峯分沾袂渾疑雨飛空似布雲隔¶
溪尋畧彴近樹辨榆枌能遲嚴霜信農家想樂聞¶
　　路旁¶
路旁兩苾芻頭頂金經跪衮衮紅塵中嘵嘵殊未已迹¶
<pb:KR2k0035_WYG_002-27a>¶
同獻賦來意為施檀起我聞佛無欲安事莊嚴美其徒¶
云苦行其師應不喜勞勞天下人名利網中死逃此乃¶
出家胡為復入此¶
　　静坐讀朱子詩因效其體¶
龍沙萬聲息虎帳一燈閒理窟㣲能著心芽邪自閑清¶
風來嶺表明月出林間妙道當前在憧憧空往還¶
　　行漏¶
行漏鳴丁丁晦明毫不爽循環十二時豈識有今曩而¶
<pb:KR2k0035_WYG_002-27b>¶
人於其間却分去來想有智不如無對之增慨慷¶
　　熱¶
塞景渾無定午暄曉暮涼甫欣過嶺背便覺畏曦光㸔¶
樹全餘綠馳莎半染黄今年芻牧好共喜未沾霜¶
　　八月朔日作¶
形勝行行攬年芳厯厯收闗山連北塞雲物近中秋輻¶
輳來諸部逶迤駕六虬近光陪後乗輸悃導前斿覩此¶
瞻依切寧予徳澤流鴻猷思¶
<pb:KR2k0035_WYG_002-28a>¶
祖業燕翼逮孫謀更喜隨¶
慈輦無妨視膳羞筵開親捧爵津渡手扶輈丙夜封章覽¶
　良辰藻思抽詞臣隨豹尾壮士擁旄頭人帯秋陽色衣¶
　霑湛露浮鄗京佳氣繞指日謁¶
珠丘¶
　　　聞近京一帶得雨喜而有作¶
　行旅慮久霖跋涉沾塗泥南畝種麥人方望秋雨滋自¶
　我始于役二旬已有竒未遭滂沱苦率遇晴霽宜豈不¶
<pb:KR2k0035_WYG_002-28b>¶
　利輜重中心有所思思彼隴畝間來牟正其時亢暘土¶
　脈乾耰鋤將安施忽覽封章奏膏澤自天垂四郊一犁¶
　雨雨公還及私良農既不悞塞路仍如兹雨暘各適可¶
　孰非大造貽懸懸差已慰芃芃猶可期迴鑾厯緑疇應¶
　有喜農詩¶
　　　即事¶
　輕輿緩過叢榆路曉煙濛濛迷白露荆籬土室學荒村¶
　爽籟寒風呌枯樹樹旁迤邐獵騎過驚起爰爰樹根兔¶
<pb:KR2k0035_WYG_002-29a>¶
壮士未及彎烏號深巷已見歇驕怒三窟乍失遭奮噬¶
犬主持獻迎鸞輅還兔更命賜白金憐伊芹曝心殷注¶
見韋韝毳幕人似此輸忱實可賦¶
　　新月¶
節近中秋且未中生西已見半開弓一天素彩誰能賦¶
萬里寒光訝許同為問龍坰吟皎潔何殊松閣寫朦朧¶
前年塞景依然在不信流隂𩔖轉蓬¶
　　夜雨¶
<pb:KR2k0035_WYG_002-29b>¶
塞山能作雲峰頭幾縷布有渰始萋萋如絲肖霏霧數¶
日苦塵壒喜此甘膏㴻濕潤忽被野延綿乃入暮牧馬¶
聲漸息啼蛩乍如訴欹枕聴浙瀝曠懐良可賦丙夜漏¶
㸃闌㣲見星河露明朝發征鞍清切秋煙路¶
　　弦月¶
塞天懸半鏡西嶺迓流蟾鳥道㣲茫辨霜華取次添近¶
河光漸隠入樹影猶纎不必遲眠愛清吟意亦忺¶
　　野流¶
<pb:KR2k0035_WYG_002-30a>¶
野流西去復東來日日鳴鞭渡幾囘照水汀花紅爛漫¶
試霜江草綠䯱䰄匪同洛浦當年遇用盡陳王八斗才¶
極目烟波方浩渺然疑源在白雲隈¶
　　閒¶
日往月來運不已寒暑遞催羌誰始屈信相感本無心¶
槖籥萬物孰愈此自我東行今月餘塞程正值清秋美¶
朝逐原獸控青驄夜覽封章蘭燄紫行過村落詠桑麻¶
時坐溪頭捕魴鯉分堋較射燕嘉賔更復行宫視甘㫖¶
<pb:KR2k0035_WYG_002-30b>¶
旁人云我身已勞我覺我心甚安止設使憧憧復搖搖¶
九重宴坐豈其是窮神至化我未能且學鄭崇心似水¶
　　夕¶
牧馬已斂羣行人率止頓萬幕旌幟别傍晩各歸趂山¶
靄送寒來陸露猶餘潤懐抱既已適翰墨差堪論去嵗¶
松梢月依舊忩間印¶
　　鏡¶
滿月光明秋水流共人歡喜共人愁塞山磧草歸清照¶
<pb:KR2k0035_WYG_002-31a>¶
個裏曾無一㸃留¶
　　暮雨朝晴¶
暮雨朝晴不悞行程朝晴暮雨有益禾黍天地之大人¶
猶憾所欲必得羌何厭君不見得隴望蜀疇能免甑破¶
不頋人應鮮¶
　　八月十四日隂¶
璇霄桂魄欲圓時乍見鱗空天幕垂為恐多人動秋思¶
不教流影白榆枝¶
<pb:KR2k0035_WYG_002-31b>¶
谷風初息嶺雲横玉䨲朦朧半掩晴不道豐隆偏解妬¶
纎阿也讓十分明¶
碧空月御似遲留觸撥詩腸塞景收明日冰輪應滿放¶
一年能得幾中秋¶
　　隂(乙丑/)¶
有渰看萋萋千峯黯若迷問誰增旅况乍不辨前蹊景¶
寫米顛筆詩歌豕白蹄晩田猶待澤莫漫慮霑泥¶
　　閒¶
<pb:KR2k0035_WYG_002-32a>¶
行宫批答奏章還贏得山齋片晌閒心所忽教愁緒觸¶
晩田缺雨見途間¶
　　雨¶
塞山能作雲日暮馳蒼狗乍失天泬寥不辨峯前後祁¶
祁灑空宇霏霏沃林藪六蹕駐離宫啟我文紗牖匡床¶
遲寝息蘭席延俄久畿輔多望霖黙禱常自咎况從京¶
國來所見率焦畝今年幸秋遲十日猶堪守是雨利荳¶
蕎聞諸田間叟賑恤澤豈溥祗恃天恩厚遑慮跋涉艱¶
<pb:KR2k0035_WYG_002-32b>¶
跋涉時所有引領望闗南此際曾霑否¶
　　聞京師得雨喜而有作¶
九夏望甘霖愁多常罪已入秋始霑潤黍禾半蘇起農¶
人盻兩收趂種蕎靡靡胡乃復亢陽穉苗黄欲萎我從¶
都城來所見率如此縱修時巡典豈似覩豐喜五民坐¶
待賑不肯輕去里(去嵗直𨽻頗冇收又以有司撫恤得/宜故今夏雖旱而無流離凍餒之形)¶
(以此少/慰云)此情堪憫惻部例豈其是(舊例夏灾不出九月/今朕時巡見有歉形)¶
(無暇待九月/施賑之例矣)徴租免正供平糶逮遐鄙小補庸有濟恩¶
<pb:KR2k0035_WYG_002-33a>¶
膏實所恃出闗逢澤降京師卜何似喜接奏章來知渥¶
良田矣倚楹覺心舒傳餐識膳㫖嗟嗟爾農夫錢鏄庶¶
堪庤¶
　　秋曉¶
塞垣朝暮寒况值中秋月山空増料峭晨凉薄肌髪白¶
露在蘭苕輕烟霏荔埒匪盻洞庭波木葉亦㣲脱素心¶
淡空宇夜氣清明發金颸復颯沓峯嵐互出沒蕭然愜¶
襟抱極目碧天濶¶
<pb:KR2k0035_WYG_002-33b>¶
　　秋窻夜雨¶
秋窻一夜雨凄其竹柏風聞淅瀝吹憶得去年今夕景¶
香生新桂伴吟詩¶
帯濕螢光暗裏流無眠支枕興悠悠征人漫賦漸漸石¶
多少良農慰有秋¶
　　曉行即景¶
樹色山容面面移鳴鞭畫意鎮相隨風沿谷口來偏速¶
日隔峯頭出較遲馬識塗尋剛淺渡鳥驚人向最髙枝¶
<pb:KR2k0035_WYG_002-34a>¶
前秋曉景分明㑹結還㕘不即離¶
　　沈家邨¶
午過沈家村茅簷隠叢枳耕農六七户長年作鄰里生¶
子不知書有媍惟修簋菽粟可果腹不羡肉食鄙布棉¶
可禦寒豈用求錦綺覽此太古風如入桃源裏山田有¶
餘地嵗嵗修耒耜一耕而一休種斂隨時舉(叶/)却如東¶
坡言富人稼多美我來秋雨過禾黍香風起髙低例繡¶
塍有秋庻可擬風景異所經藉以稍慰喜尚聞村老言¶
<pb:KR2k0035_WYG_002-34b>¶
近逺率如是金鞭不肯揚黄雲度演迆殷憂半去懐孰¶
非余赤子¶
　　風¶
著物欣含爽驅雲合放晴豈懐分别見因境愛憎生翼¶
翼催苗實蕭蕭助馬鳴髙峯停轡處萬里向虚明¶
　　爽¶
北地風添勁鳴條呌野原送來迎袂爽散去鬱人暄峯¶
翠凝雲薄林丹綴露繁驂驔森七萃翊衛列千屯切景¶
<pb:KR2k0035_WYG_002-35a>¶
吟龍塞懸清愛鳥暾烟嵐開朗處濃叠故山存¶
　　新秋月¶
連日翳秋雲䑃朧度哉魄今朝碧宇净恰值上弦夕西¶
嶺掛銀鉤東岡映虚白隔林散疎影入水澄空跡嫦娥¶
作中秋益復饒光澤圓規底須盻塞景聊堪適¶
　　塞上山¶
層峯髙矗覺天低蔚緑縈丹霽景䨑樹列周崖成鹿柴¶
花披亂錦㸃霜蹊經時幾欲忘龍塞佳處還教遲馬蹄¶
<pb:KR2k0035_WYG_002-35b>¶
自古詩人多未到獨留生面待誰題¶
　　闗山月四首¶
　　林中䇿杖雅宜騷客之招座上停杯聿稱詩人之¶
　　問况乎金秋云仲玉魄就圓值此日之龍堆益增¶
　　佳麗非昔年之雁塞惟助凄凉聊即景以拈題用¶
　　寓懐而展興體成七絶詩各一章¶
　　　嶺頭月¶
侵人夕靄怯衣單是處川原近廣寒却似今朝東嶺上¶
<pb:KR2k0035_WYG_002-36a>¶
嫦娥雙手奉金盤¶
　　　平湖月¶
平湖淼淼望無窮鏡様圓規印碧空何異洞庭㣲葉脱¶
鷗波瀲灔鯉魚風¶
　　　磧中月¶
笛裏闗山牧馬嘶秋聲秋色總詩題誰知此夜中庭月¶
曾照當年戍卒啼¶
　　　氊廬月¶
<pb:KR2k0035_WYG_002-36b>¶
鈴索欄邊憶桂花垂垂金粟幾枝斜結璘獨不孤詩約¶
依舊光明映緑紗¶
　　中秋夜作¶
東岡出較遲露立意何為但是秋中月那無即景詩看¶
從峰口吐延得樹頭移塞景清如此秋思動者誰¶
　　塞雨¶
塞雨灑深秋清吟興邈悠遙峰青乍掩空宇白如流牧¶
馬聲全息虞人火未收蒼茫烟靄意恰似凭江樓¶
<pb:KR2k0035_WYG_002-37a>¶
度林霑落葉拂鳥濕輕翰沙磧渾無坱蹄涔畧有瀾却¶
迷千里翠㣲覺一畨寒贏得氊廬暇拈題興未闌¶
　　意行¶
意行騎馬徐馺婆塞山磧水來㕘我忽上層峯下視雲¶
如泛千里凌風舸潦收㵎口汲冷泉葉脱枝頭摘殘果¶
松厓雨後綠髯張楓岸霜前赤霞鎻縈青繚白含大虚¶
乾端坤倪豁&KR1766;閜更從天外眄遙尖㸃㸃烟螺殊砐硪¶
飛來靈鷲只虚名似對雄風言堀堁應接無暇足吟拈¶
<pb:KR2k0035_WYG_002-37b>¶
千仞岡頭凝慮坐今朝御鳳小遊仙洪崖右拍赤松左¶
曠觀契妙所得多謂予從禽聊復可¶
　　曉月¶
過望月就匡大明引朝暾寒光尚欲流素影直可捫中¶
秋倐已徂撫景懐髙奔谿霜㸃清冷巒烟互吐吞西宇¶
不忍傾隠隠留纎痕¶
　　即事¶
忽捲朝嵐露嶂屏芙蓉面面佛頭青瀑飛天半徐聴處¶
<pb:KR2k0035_WYG_002-38a>¶
疑是東陽水樂亭¶
紫翠繽紛萬状竒停鞭攬結恰移時有情詩思無聲畫¶
誰為山靈一寫之¶
　　繡壁¶
繡壁雲開當面時是他是我費尋思若云他我原無二¶
碧眼胡僧笑汝癡¶
　　讀書效朱子體(丁邜/)¶
古人曾有言力學如行路設不進一步即為退一歩髙¶
<pb:KR2k0035_WYG_002-38b>¶
秋駐行宫清暇鮮幾務耽書有宿縁娛此深山暮即景¶
自體驗未覺勝前度踟蹰生愧慙空復尋章句¶
　　行漏¶
塞北燕南隨境别風晨雨夜報時同因之悟得相應處¶
只在尋常不息中¶
　　凉¶
塞雨能增冷秋山不障寒馬蹄輕可試鷹羽勁思摶埭¶
草将霏白巒楓欲作丹總催秋稼納農慶築塲寛¶
<pb:KR2k0035_WYG_002-39a>¶
　　曉行¶
曉行亘驛路袷衣侵峭涼愛此晨曦殷離離白露光馬¶
度阪莎濕風拂崖荔香山田銅雀鳴秋稼如雲黄誰云¶
地利遺墾植彌遐荒究不免饑寒翻以增徊徨¶
　　新月¶
西宇遙看掛玉弓中秋數(上/聲)日未云中已勝十一月中¶
月普照三千空外空¶
椒風荔影共徘徊疑是仙家白玉臺漫説錢塘潮好看¶
<pb:KR2k0035_WYG_002-39b>¶
萬山齊赴湧金堆¶
朦朧烟樹夜齋清借助遙村雙杵鳴㑹得前秋詩境界¶
太虚何物惹閒情¶
　　沈家村¶
前嵗沈家村他處歉秋此較好今嵗沈家村却同他處¶
登萬寳安得遍海宇皆似沈家村旱暵可戽澇可洩五¶
穀常穫孶雞豚村内老翁抱其孫憮然獨不喜蹙眉相¶
與言三時勤農實已憊逺近俱收向誰賣¶
<pb:KR2k0035_WYG_002-40a>¶
　　塞山¶
塞山紛合沓逺近望中分有樹都張錦無峰不範雲馬¶
前横黛影空際疊螺紋孫綽天台賦那如大塊文¶
　　雨¶
塞雨灑涼秋山雲湧似流輕寒增幕底野水漲谿頭牧¶
馬嘶聲壮飢鷹側翅愁命車傳罷獵聊學魏文侯¶
止頓就平崖千廬次第排攻車雖有制漸石亦堪懐楓¶
嶺湔紅葉蘭臯潤綠荄消閒帷殿裏書史作生涯¶
<pb:KR2k0035_WYG_002-40b>¶
　　晴¶
急雨如飛晴亦速袷衣馬首頓生涼擘雲朱鳥天中杲¶
朗照千峰紫翠光¶
　　椒風¶
謖謖椒風壮商聲果是商入林驚落葉隔嶺淡晨光藉¶
草全霑露純綿且禦涼吟成聊紀節屬賦讓歐陽¶
　　八月初十日對月有作¶
東嶺漸徘徊流光朗磧臺弓弦将欲滿桂樹若為栽五¶
<pb:KR2k0035_WYG_002-41a>¶
日何須盻中秋依舊來棘闈相照處遙企得真才¶
　　曉行即景¶
夜雨釀晨寒曦輪隠峰半旋旋暖光吐林樾增輝絢露¶
重馬蹄濕巒迴鳥道轉曠谷捲千幕野火騰餘爨氣壓¶
不能升結作白雲片始穿雲際出忽據雲上看乃知嵐¶
靄竒總自人意幻攬轡立斯須清吟紀所見¶
　　中秋即景¶
豈誇朗朗與昭昭大漠凄清天泬寥萬里隂晴同此夕¶
<pb:KR2k0035_WYG_002-41b>¶
千秋吟賞逮今宵緐絃急管聲翻閙氊室藤牕興自饒¶
莫更翠峰升極頂嫦娥那許便呼招¶
　　叠舊嵗中秋帖子韻并令梁詩正蒋溥和之(有序/)¶
　　羲和轉嵗仍當少昊蕭辰塞磧冝秋恰值望蟾佳¶
　　節眄側峰與横嶺都歸朗照之中更荔露而蘿烟¶
　　總助廣寒之景單椒止頓萬幕雲披蘭殿稱觴千¶
　　秋山對歡同中外翠𤓰并花餅分頒澤逮輿儓原¶
　　鹿與澤麋遍及又何必中庭地白歎秋思之誰家¶
<pb:KR2k0035_WYG_002-42a>¶
　　塞外草衰感邊聲之四起者哉因思鸞牋綵帖創¶
　　自去年便教步韵連吟用酬今夕縱非彤墀瑣闥¶
　　陪屬車者越有鄒枚何妨摛藻拈豪居右座者莫¶
　　期司馬爰成首倡各進載賡¶
風清月白好秋閒應節吟詩不可刪底事今宵輪見早¶
此山髙外更無山¶
嫦娥還守一輪光彷彿風吹桂子香今夕三條銀燭下¶
萬人昻首眄雲匡¶
<pb:KR2k0035_WYG_002-42b>¶
帖子宜春例可師堆盤𤓰餅入新詩偶拈舊韻氊帷裡¶
不異秋風太液池¶
籟是仙韶松是樓廣寒法曲讌中秋便教即景龍堆畔¶
也勝徴詞玉殿頭¶
　　曉月¶
泫露凄風碧漢陲寒光偏共曉光披莫嫌規影将虧半¶
不讓團圞三五時¶
蕭疎涼影落楓楸白處㣲知澗水流西嶺不教飛度速¶
<pb:KR2k0035_WYG_002-43a>¶
應縁囘首惜中秋¶
大漠四更山吐月秋風八月馬嘶晨前年詩景分明在¶
瑩目清光不染塵¶
　　山雨¶
山雨斜飛馬上看崿峰浴翠樹湔丹溟濛作勢霏林霧¶
倐忽奔流漲峽瀾麥隴菜畦方沐澤氊廬布帳漫愁寒¶
清吟别有闗心處萬慮何能一慽歡¶
　　閲本口占¶
<pb:KR2k0035_WYG_002-43b>¶
此豐彼歉總難同物理人情豈易窮只有孜孜勤政意¶
無分塞外與宫中¶
　　霜¶
塞垣先識冷白露早為霜度草無留緑霏林不約黄蕭¶
森餘夜氣熠燿晃晨光鴻雁偏知信南飛呌數行¶
　　山市行¶
海客談蜃樓絳宫明滅杳難覩齊人詡瀛洲三島荒唐¶
無處所豈如山市擅竒觀惜乎初未聞之古秋山行旅¶
<pb:KR2k0035_WYG_002-44a>¶
舊曾圖烟樹蒼茫知幾許水氣嵐光同一如爰為標名¶
詩以譜雁塞龍堆萬嶺盤風清霜白九秋序曉星初上¶
殘月明寥天将曙朱輪吐停鞭絶頂少徘徊山腰薈蔚¶
纔一縷非烟非霧復非雲如嶽如樓更如櫓須㬰變幻¶
滿空白幾㸃金焦露齲齲翠柏丹楓時隠現陡壁懸崖¶
互容與乍合倐離難捉摸馬騰波赴誰部伍如從雲海¶
泛騫槎咫尺琳宫並瑤圃谷神游戲有是哉畫家留白¶
此鼻祖¶
<pb:KR2k0035_WYG_002-44b>¶
　　暖¶
侵尋軟暖變輕寒栁尚拖青楓半丹因識秋光留避暑¶
(木蘭行獵畢将迴/蹕駐避暑山荘)從教涼意别興安風縁谷曠全非峭¶
天為山疏漸覺寛菜圃蕎畦均倍穫農功南望頓生歡¶
　　九月朔日作¶
夜雨漲野水曉風驅絮雲驛路九秋景客鞭涼露晨鹿¶
柴有人家烟火東西鄰塞行将及月聞雞意却欣萬里¶
玉闗外憶彼長戍人¶
<pb:KR2k0035_WYG_002-45a>¶
　　村行¶
山田收罷圃場盈拍拍時聞耞板聲一路好秋經飽看¶
思量不負嚲鞭行¶
䕃槐環栁柴扉接背嶂臨溪板屋重不道古來征戍地¶
家家水碓熟冬舂¶
老翁曝背繞兒孫莫笑田家老瓦盆東舍炊烟引西舍¶
後村流水到前村¶
韭圃松畦生意足豆棚瓠架葉聲乾從容茅店咨終嵗¶
<pb:KR2k0035_WYG_002-45b>¶
迤邐蘭衢破曉寒¶
㸃綴霜華白石津蓽門隠映静無塵隔林却見青帘颭¶
便有尋廬問酒人¶
婦織男耕長作計雞鳴犬吠鎮相聞即看邊外閭閻富¶
百嵗熈和豈易云¶
　　即景¶
萬嶂自縝紛中峰獨出羣紅霏殷露葉白重䕶霜雲漲¶
影懸崖落剽聲古寺聞詩人易看待㸃筆與平分¶
<pb:KR2k0035_WYG_002-46a>¶
一嶺界雙水雙流滙一溪問誰為布置莫與識端倪野¶
鳥呼名異山田納稼齊侵鑣寒氣重滿谷霽烟低¶
素節凄清裏秋山來往中賞心隨所遇拈詠詎從同樹¶
耐㣲霜緣峰銜落照紅豁然無㸃翳寄興在長空¶
　　振蘀行¶
山莊逥蹕林猶綠一夜霏霜幻何速兼以谷風颯沓¶
之振蘀須㬰萬山秃鹿呌榛烟失所藏幽禽下樹&KR2154;¶
殘黄平湖貼貼如湔錦奚必三湘七澤傍宛轉忙飛¶
<pb:KR2k0035_WYG_002-46b>¶
更問委憶六年前曾詠此同時賡者存歿半况兹薄¶
質胡可恃¶
　　雨(戲成一/韻體)¶
剛覺詩題少山靈送雨霏應縁留宿宿便與駐騑¶
騑罨牖峰無滓迎階菊有馡晴開雲巘迥畫境是¶
耶非¶
　　曉行¶
寒峭霜蹄重長村復短村意行供攬結到處足雞¶
<pb:KR2k0035_WYG_002-47a>¶
豚度寺聞清磬停鞭愛曉暾石田租稅少無慮吏¶
敲門¶
　¶
　¶
　¶
　¶
　¶
　¶
<pb:KR2k0035_WYG_002-47b>¶
　¶
　¶
　¶
　¶
　¶
　¶
　¶
欽定熱河志卷二¶
